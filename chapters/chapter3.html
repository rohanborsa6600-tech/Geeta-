<!DOCTYPE html>
<html lang="mr">
<head>
    <meta charset="UTF-8">
    <title>अध्याय ३: कर्म योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय ३: कर्म योग</h2>
        <div class="verses"><p>।। श्रीपरमात्मने नमः ।।<br>अथ तृतीयोऽध्यायः</p>
<p>अर्जुन उवाच</p>
<p>ज्यायसी चेत्कर्मणस्ते, मता बुद्धिर्जनार्दन । <br>तत्किम् कर्मणि घोरे माम्, नियोजयसि केशव ।।१।।</p>
<p>व्यामिश्रेणेव वाक्येन, बुद्धिम् मोहयसीव मे ।<br>तदेकम् वद निश्चित्य, येन श्रेयोऽहमाप्नुयाम् ।।२।।</p>
<p>श्रीभगवानुवाच</p>
<p>लोकेऽस्मिन्द्विविधा निष्ठा, पुरा प्रोक्ता मयानघ ।<br>ज्ञानयोगेन साङ्ख्यानाम्, कर्मयोगेन योगिनाम् ।।३।।</p>
<p>न कर्मणामनारम्भान्, नैष्कर्म्यम् पुरुषोऽश्रुते ।<br>न च सप्यसनादेव, सिद्धिम् समधिगच्छति ।।४।।</p>
<p>न हि कश्चित्क्षणमपि, जातु तिष्ठत्यकर्मकृत् ।<br>कार्यते ह्यवशः कर्म, सर्वः प्रकृतिजैर्गुणैः ।।५।।</p>
<p>कर्मेन्द्रियाणि संयम्य, य आस्ते मनसा स्मरन् ।<br>इन्द्रियार्थान्विमूढात्मा, मिथ्याचारः स उच्यते ।।६।।</p>
<p>यस्त्विन्द्रियाणि मनसा, नियम्यारभतेऽर्जुन ।<br>कर्मेन्द्रियैः कर्मयोगम्, असक्तः स विशिष्यते ।।७।।</p>
<p>नियतम् कुरु कर्म त्वम्, कर्म ज्यायो ह्यकर्मणः ।<br>शरीरयात्रापि च ते, न प्रसिद्धयेदकर्मणः ।।८।।</p>
<p>यज्ञार्थात्कर्मणोऽन्यत्र, लोकोऽयम् कर्मबन्धनः ।<br>तदर्थम् कर्म कौन्तेय, मुक्तसङ्गः समाचर ।।९।।</p>
<p>सहयज्ञाः प्रजाः सृष्ट्वा, पुरोवाच प्रजापतिः ।<br>अनेन प्रसविष्यध्वम्, एष वोऽस्त्विष्टकामधुक् ।।१०।।</p>
<p>देवान्भावयतानेन, ते देवा भावयन्तु वः ।<br>परस्परम् भावयन्तः, श्रेयः परमवाप्स्यथ ।।११।।</p>
<p>इष्टान्भोगान्हि वो देवा, दास्यन्ते यज्ञभाविताः ।<br>तैर्दत्तानप्रदायैभ्यो, यो भुङ्क्ते स्तेन एव सः ।।१२।।</p>
<p>यज्ञशिष्टाशिनः सन्तो, मुच्यन्ते सर्वकिल्बिषैः ।<br>भुन्जते ते त्वघम् पापा, ये पचन्त्यात्मकारणात् ।।१३।।</p>
<p>अन्नाद्भवन्ति भूतानि, पर्जन्यादन्नसम्भवः ।<br>यज्ञाद्भवति पर्जन्यो, यज्ञः कर्मसमुद्भवः ।।१४।।</p>
<p>कर्म ब्रह्मोद्भवम् विद्धि, ब्रह्माक्षरसमुद्भवम् ।<br>तस्मात्सर्वगतम् ब्रह्म, नित्यम् यज्ञे प्रतिष्ठितम् ।।१५।।</p>
<p>एवम् प्रवर्तितम् चक्रम्, नानुवर्तयतीह यः ।<br>अघायुरिन्द्रियारामो, मोघम् पार्थ स जीवति ।।१६।।</p>
<p>यस्त्वात्मरतिरेव स्यात्, आत्मतृप्तश्च मानवः ।<br>आत्मन्येव च सन्तुष्टस्, तस्य कार्यम् न विद्यते ।।१७।।</p>
<p>नैव तस्य कृतेनार्थो, नाकृतेनेह कश्चन ।<br>न चास्य सर्वभूतेषु, कश्चिदर्थव्यपाश्रयः ।।१८।।</p>
<p>तस्मादसक्तः सततम्, कार्यम् कर्म समाचर ।<br>असक्तो ह्याचरन्कर्म, परमाप्नोति पूरुषः ।।१९।।</p>
<p>कर्मणैव हि संसिद्धिम्, आस्थिता जनकादयः ।<br>लोकसङ्ग्रहमेवापि, सम्पश्यन्कर्तुमर्हसि ।।२०।।</p>
<p>यद्यदाचरति श्रेष्ठस्, तत्तदेवेतरो जनः ।<br>स यत्प्रमाणम् कुरुते, लोकस्तदनुवर्तते ।।२१।।</p>
<p>न मे पार्थास्ति कर्तव्यम्, त्रिषु लोकेषु किन्चन ।<br>नानवाप्तमवाप्तव्यम्, वर्त एव च कर्मणि ।।२२।।</p>
<p>यदि ह्यहम् न वर्तेयम्, जातु कर्मण्यतन्द्रितः ।<br>मम वर्मानुवर्तन्ते, मनुष्याः पार्थ सर्वशः ।।२३।।</p>
<p>उत्सीदेयुरिमे लोका, न कुर्याम् कर्म चेदहम् ।<br>सङ्ङ्करस्य च कर्ता स्याम्, उपहन्यामिमाः प्रजाः ।।२४।।</p>
<p>सक्ताः कर्मण्यविद्वांसो, यथा कुर्वन्ति भारत ।<br>कुर्याद्विद्वांस्तथासक्तस्, चिकीर्षुर्लोकसङ्ग्रहम् ।।२५।।</p>
<p>न बुद्धिभेदम् जनयेत्, अज्ञानाम् कर्मसङ्गिनाम् ।<br>जोषयेत्सर्वकर्माणि, विद्वान्युक्तः समाचरन् ।।२६।।</p>
<p>प्रकृतेः क्रियमाणानि, गुणैः कर्माणि सर्वशः ।<br>अहङ्कारविमूढात्मा, कर्ताहमिति मन्यते ।।२७।।</p>
<p>तत्त्ववित्तु महाबाहो, गुणकर्मविभागयोः ।<br>गुणा गुणेषु वर्तन्त, इति मत्वा न सज्जते ।।२८।।</p>
<p>प्रकृतेर्गुणसम्मूढाः, सज्जन्ते गुणकर्मसु ।<br>तानकृत्स्नविदो मन्दान्, कृत्स्नविन्न विचालयेत् ।।२९।।</p>
<p>मयि सर्वाणि कर्माणि, सन्न्यस्याध्यात्मचेतसा ।<br>निराशीर्निर्ममो भूत्वा, युध्यस्व विगतज्वरः ।।३०।।</p>
<p>ये मे मतमिदम् नित्यम्, अनुतिष्ठन्ति मानवाः ।<br>श्रद्धावन्तोऽनसूयन्तो, मुच्यन्ते तेऽपि कर्मभिः ।।३१।।</p>
<p>ये त्वेतदभ्यसूयन्तो, नानुतिष्ठन्ति मे मतम् ।<br>सर्वज्ञानविमूढांस्तान्, विद्धि नष्टानचेतसः ।।३२।।</p>
<p>सदृशम् चेष्टते स्वस्याः, प्रकृतेर्ज्ञानवानपि ।<br>प्रकृतिम् यान्ति भूतानि, निग्रहः किम् करिष्यति ।।३३।।</p>
<p>इन्द्रियस्येन्द्रियस्यार्थे, रागद्वेषौ व्यवस्थितौ । <br>तयोर्न वशमागच्छेत्, तौ ह्यस्य परिपन्थिनौ ।।३४।।</p>
<p>श्रेयान्स्वधर्मो विगुणः, परधर्मात्स्वनुष्ठितात् । <br>स्वधर्मे निधनम् श्रेयः, परधर्मो भयावहः ।।३५।।</p>
<p>अर्जुन उवाच</p>
<p>अथ केन प्रयुक्तोऽयम्, पापम् चरति पूरुषः ।<br>अनिच्छन्नपि वाष्र्णेय, बलादिव नियोजितः ।।३६।।</p>
<p>श्रीभगवानुवाच</p>
<p>काम एष क्रोध एष, रजोगुणसमुद्भवः । <br>महाशनो महापाप्मा, विद्धयेनमिह वैरिणम् ।।३७।।</p>
<p>धूमेनाव्रियते वह्निर्, यथादर्शी मलेन च । <br>यथोल्बेनावृतो गर्भस्, तथा तेनेदमावृतम् ।।३८।।</p>
<p>आवृतम् ज्ञानमेतेन, ज्ञानिनो नित्यवैरिणा ।<br>कामरूपेण कौन्तेय, दुष्पूरेणानलेन च ।।३९।।</p>
<p>इन्द्रियाणि मनो बुद्धिर्, अस्याधिष्ठानमुच्यते ।<br>एतैर्विमोहयत्येष, ज्ञानमावृत्य देहिनम् ।।४०।।</p>
<p>तस्मात्त्वमिन्द्रियाण्यादौ, नियम्य भरतर्षभ । <br>पाप्मानम् प्रजहि ह्येनम्, ज्ञानविज्ञाननाशनम् ।।४१।।</p>
<p>इन्द्रियाणि पराण्याहुर्, इन्द्रियेभ्यः परम् मनः । <br>मनसस्तु परा बुद्धिर्, यो बुद्धेः परतस्तु सः ।।४२।।</p>
<p>एवम् बुद्धेः परम् बुद्ध्वा, संस्तभ्यात्मानमात्मना । <br>जहि शत्रुम् महाबाहो, कामरूपम् दुरासदम् ।।४३।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम्<br> योगशास्त्रे श्रीकृष्णार्जुनसंवादे कर्मयोगो नाम तृतीयोऽध्यायः ।।३।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
