<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।</p>
<p>अथाष्टमोऽध्यायः</p>
<p>अर्जुन उवाच</p>
<p>किम् तद्ब्रह्म किमध्यात्मम्, किम् कर्म पुरुषोत्तम ।<br>अधिभूतम् च किम् प्रोक्तम्, अधिदैवम् किमुच्यते ।।१।।</p>
<p>अधियज्ञः कथम् कोऽत्र, देहेऽस्मिन्मधुसूदन ।<br>प्रयाणकाले च कथम्, ज्ञेयोऽसि नियतात्मभिः ।।२।।</p>
<p>श्रीभगवानुवाच</p>
<p>अक्षरम् ब्रह्म परमम्, स्वभावोऽध्यात्ममुच्यते ।<br>भूतभावोद्भवकरो, विसर्गः कर्मसञ्जितः ।।३।।</p>
<p>अधिभूतम् क्षरो भावः, पुरुषश्चाधिदैवतम् ।<br>अधियज्ञोऽहमेवात्र, देहे देहभृताम् वर ।।४।।</p>
<p>अन्तकाले च मामेव, स्मरन्मुक्त्वा कलेवरम् ।<br>यः प्रयाति स मद्भावम्, याति नास्त्यत्र संशयः ।।५।।</p>
<p>यम् यम् वापि स्मरन्भावम्, त्यजत्यन्ते कलेवरम् ।<br>तम् तमेवैति कौन्तेय, सदा तद्भावभावितः ।।६।।</p>
<p>तस्मात्सर्वेषु कालेषु, मामनुस्मर युध्य च ।<br>मय्यर्पितमनोबुद्धिर्, मामेवैष्यस्यसंशयम् ।।७।।</p>
<p>अभ्यासयोगयुक्तेन, चेतसा नान्यगामिना । <br>परमम् पुरुषम् दिव्यम्, याति पार्थानुचिन्तयन् ।।८।।</p>
<p>कविम् पुराणमनुशासितारम्, <br>अणोरणीयांसमनुस्मरेद्यः ।<br>सर्वस्य धातारमचिन्त्यरूपम्, <br>आदित्यवर्णम् तमसः परस्तात् ।।९।।</p>
<p>प्रयाणकाले मनसाचलेन, <br>भक्त्या युक्तो योगबलेन चैव ।<br>ध्रुवोर्मध्ये प्राणमावेश्य सम्यक्, <br>स तम् परम् पुरुषमुपैति दिव्यम् ।।१०।।</p>
<p>यदक्षरम् वेदविदो वदन्ति, <br>विशन्ति यद्यतयो वीतरागाः ।<br>यदिच्छन्तो ब्रह्मचर्यम् चरन्ति,<br>तत्ते पदम् सङ्ग्रहेण प्रवक्ष्ये ।।११।।</p>
<p>सर्वद्वाराणि संयम्य, मनो हृदि निरुध्य च ।<br>मूर्ध्याधायात्मनः प्राणम्, आस्थितो योगधारणाम् ।।१२।।</p>
<p>ओमित्येकाक्षरम् ब्रह्म, व्याहरन्मामनुस्मरन् ।<br>यःप्रयाति त्यजन्देहम्, स याति परमाम् गतिम् ।।१३।।</p>
<p>अनन्यचेताः सततम्, यो माम् स्मरति नित्यशः ।<br>तस्याहम् सुलभः पार्थ, नित्ययुक्तस्य योगिनः ।।१४।।</p>
<p>मामुपेत्य पुनर्जन्म, दुःखालयमशाश्वतम् ।<br>नाप्नुवन्ति महात्मानः, संसिद्धिम् परमाम् गताः ।।१५।।</p>
<p>आब्रह्मभुवनाल्लोकाः, पुनरावर्तिनोऽर्जुन ।<br>मामुपेत्य तु कौन्तेय, पुनर्जन्म न विद्यते ।।१६।।</p>
<p>सहस्रयुगपर्यन्तम्, अहर्यद्ब्रह्मणो विदुः ।<br>रात्रिम् युगसहस्रान्ताम्, तेऽहोरात्रविदो जनाः ।।१७।।</p>
<p>अव्यक्ताद्व्यक्तयः सर्वाः, प्रभवन्त्यहरागमे ।<br>रात्र्यागमे प्रलीयन्ते, तत्रैवाव्यक्तसञ्ज्ञके ।।१८।।</p>
<p>भूतग्रामः स एवायम्, भूत्वा भूत्वा प्रलीयते ।<br>रात्र्यागमेऽवशः पार्थ, प्रभवत्यहरागमे ।।१९।।</p>
<p>परस्तस्मात्तु भावोऽन्यः, अव्यक्तोऽव्यक्तात्सनातनः ।<br>यः स सर्वेषु भूतेषु, नश्यत्सु न विनश्यति ।।२०।।</p>
<p>अव्यक्तोऽक्षर इत्युक्तस्, तमाहुः परमाम् गतिम् ।<br>यम् प्राप्य न निवर्तन्ते, तद्धाम परमम् मम ।।२१।।</p>
<p>पुरुषःस परः पार्थ, भक्त्या लभ्यस्त्वनन्यया । <br>यस्यान्तः स्थानि भूतानि, येन सर्वमिदम् ततम् ।।२२।।</p>
<p>यत्र काले त्वनावृत्तिम्, आवृत्तिम् चैव योगिनः । <br>प्रयाता यान्ति तम् कालम्, वक्ष्यामि भरतर्षभ ।।२३।।</p>
<p>अग्निर्योतिरहः शुक्लः, षण्मासा उत्तरायणम् । <br>तत्र प्रयाता गच्छन्ति, ब्रह्म ब्रह्मविदो जनाः ।।२४।।</p>
<p>धूमो रात्रिस्तथा कृष्णः, षण्मासा दक्षिणायनम् । <br>तत्र चान्द्रमसम् ज्योतिर्, योगी प्राप्य निवर्तते ।।२५।।</p>
<p>शुक्लकृष्णे गती ह्येते, जगतः शाश्वते मते । <br>एकया यात्यनावृत्तिम्, अन्ययावर्तते पुनः ।।२६।।</p>
<p>नैते सृती पार्थ जानन्, योगी मुह्यति कश्चन । <br>तस्मात्सर्वेषु कालेषु, योगयुक्तो भवार्जुन ।।२७।।</p>
<p>वेदेषु यज्ञेषु तपःसु चैव, <br>दानेषु यत्पुण्यफलम् प्रदिष्टम् । <br>अत्येति तत्सर्वमिदम् विदित्वा, <br>योगी परम् स्थानमुपैति चाद्यम् ।।२८।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे अक्षरब्रह्मयोगो नामाष्टमोऽध्यायः ।।८।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
