<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।</p>
<p>अथाष्टादशोऽध्यायः</p>
<p>अर्जुन उवाच</p>
<p>सन्न्यासस्य महाबाहो, तत्त्वमिच्छामि वेदितुम् ।<br>त्यागस्य च हृषीकेश, पृथक्केशिनिषूदन ।।१।।</p>
<p>श्रीभगवानुवाच</p>
<p>काम्यानाम् कर्मणाम् न्यासम्, सन्न्यासम् कवयो विदुः ।<br>सर्वकर्मफलत्यागम्, प्राहुस्त्यागम् विचक्षणाः ।।२।।</p>
<p>त्याज्यम् दोषवदित्येके, कर्म प्राहुर्मनीषिणः ।<br>यज्ञदानतपः कर्म, न त्याज्यमिति चापरे ।।३।।</p>
<p>निश्चयम् शृणु मे तत्र, त्यागे भरतसत्तम ।<br>त्यागो हि पुरुषव्याघ्र, त्रिविधः सम्प्रकीर्तितः ।।४।।</p>
<p>यज्ञदानतपः कर्म, न त्याज्यम् कार्यमेव तत् ।<br>यज्ञो दानम् तपश्चैव, पावनानि मनीषिणाम् ।।५।।</p>
<p>एतान्यपि तु कर्माणि, सङ्गम् त्यक्त्वा फलानि च ।<br>कर्तव्यानीति मे पार्थ, निश्चितम् मतमुत्तमम् ।।६।।</p>
<p>नियतस्य तु सन्न्यासः, कर्मणो नोपपद्यते ।<br>मोहात्तस्य परित्यागस्, तामसः परिकीर्तितः ।।७।।</p>
<p>दुःखमित्येव यत्कर्म, कायक्लेशभयात्त्यजेत् ।<br>स कृत्वा राजसम् त्यागम्, नैव त्यागफलम् लभेत् ।।८।।</p>
<p>कार्यमित्येव यत्कर्म, नियतम् क्रियतेऽर्जुन ।<br>सङ्गम् त्यक्त्वा फलम् चैव, स त्यागः सात्त्विको मतः ।।९।।</p>
<p>न द्वेष्ट्यकुशलम् कर्म, कुशले नानुषज्जते ।<br>त्यागी सत्त्वसमाविष्टो, मेधावी छिन्नसंशयः ।।१०।।</p>
<p>न हि देहभृता शक्यम्, त्यक्तुम् कर्माण्यशेषतः ।<br>यस्तु कर्मफलत्यागी, स त्यागीत्यभिधीयते ।।११।।</p>
<p>अनिष्टमिष्टम् मिश्रम् च, त्रिविधम् कर्मणः फलम् ।<br>भवत्यत्यागिनाम् प्रेत्य, न तु सन्न्यासिनाम् क्वचित् ।।१२।।</p>
<p>पञ्चैतानि महाबाहो, कारणानि निबोध मे ।<br>साङ्ख्ये कृतान्ते प्रोक्तानि, सिद्धये सर्वकर्मणाम् ।।१३।।</p>
<p>अधिष्ठानम् तथा कर्ता, करणम् च पृथग्विधम् ।<br>विविधाश्च पृथक्चेष्टा, दैवम् चैवात्र पञ्चमम् ।।१४।।</p>
<p>शरीरवाङ्मनोभिर्यत्, कर्म प्रारभते नरः ।<br>न्याय्यम् वा विपरीतम् वा, पञ्चैते तस्य हेतवः ।।१५।।</p>
<p>तत्रैवम् सति कर्तारम्, आत्मानम् केवलम् तु यः ।<br>पश्यत्यकृतबुद्धित्वान्, न स पश्यति दुर्मतिः ।।१६।।</p>
<p>यस्य नाहङ्कृतो भावो, बुद्धिर्यस्य न लिप्यते ।<br>हत्वापि स इमाँल्लोकान्, न हन्ति न निबध्यते ।।१७।।</p>
<p>ज्ञानम् ज्ञेयम् परिज्ञाता, त्रिविधा कर्मचोदना ।<br>करणम् कर्म कर्तेति, त्रिविधः कर्मसङ्ग्रहः ।।१८।।</p>
<p>ज्ञानम् कर्म च कर्ता च, त्रिधैव गुणभेदतः ।<br>प्रोच्यते गुणसङ्ख्याने, यथावच्छृणु तान्यपि ।।१९।।</p>
<p>सर्वभूतेषु येनैकम्, भावमव्ययमीक्षते ।<br>अविभक्तम् विभक्तेषु, तज्ज्ञानम् विद्धि सात्त्विकम् ।।२०।।</p>
<p>पृथक्त्वेन तु यज्ज्ञानम्, नानाभावान्पृथग्विधान् ।<br>वेत्ति सर्वेषु भूतेषु, तज्ज्ञानम् विद्धि राजसम् ।।२१।।</p>
<p>यत्तु कृत्स्नवदेकस्मिन्, कार्ये सक्तमहैतुकम् ।<br>अतत्त्वार्थवदल्पम् च, तत्तामसमुदाहृतम् ।।२२।।</p>
<p>नियतम् सङ्गरहितम्, अरागद्वेषतः कृतम् ।<br>अफलप्रेप्सुना कर्म, यत्तत्सात्त्विकमुच्यते ।।२३।।</p>
<p>यत्तु कामेप्सुना कर्म, साहङ्कारेण वा पुनः ।<br>क्रियते बहुलायासम्, तद्राजसमुदाहृतम् ।।२४।।</p>
<p>अनुबन्धम् क्षयम् हिंसाम्, अनवेक्ष्य च पौरुषम् ।<br>मोहादारभ्यते कर्म, यत्तत्तामसमुच्यते ।।२५।।</p>
<p>मुक्तसङ्गोऽनहंवादी, धृत्युत्साहसमन्वितः ।<br>सिद्ध्यसिद्ध्योर्निर्विकारः, कर्ता सात्त्विक उच्यते ।।२६।।</p>
<p>रागी कर्मफलप्रेप्सुर्, लुब्धो हिंसात्मकोऽशुचिः ।<br>हर्षशोकान्वितः कर्ता, राजसः परिकीर्तितः ।।२७।।</p>
<p>अयुक्तः प्राकृतः स्तब्धः, शठोऽनैष्कृतिकोऽलसः ।<br>विषादी दीर्घसूत्री च, कर्ता तामस उच्यते ।।२८।।</p>
<p>बुद्धेर्भेदम् धृतेश्चैव, गुणतस्त्रिविधम् शृणु ।<br>प्रोच्यमानमशेषेण, पृथक्त्वेन धनञ्जय ।।२९।।</p>
<p>प्रवृत्तिम् च निवृत्तिम् च, कार्याकार्ये भयाभये ।<br>बन्धम् मोक्षम् च या वेत्ति, बुद्धिः सा पार्थ सात्त्विकी ।।३०।।</p>
<p>यया धर्ममधर्मम् च, कार्यम् चाकार्यमेव च ।<br>अयथावत्प्रजानाति, बुद्धिः सा पार्थ राजसी ।।३१।।</p>
<p>अधर्मम् धर्ममिति या, मन्यते तमसावृता ।<br>सर्वार्थान्विपरीतांश्च, बुद्धिः सा पार्थ तामसी ।।३२।।</p>
<p>धृत्या यया धारयते, मनः प्राणेन्द्रियक्रियाः ।<br>योगेनाव्यभिचारिण्या, धृतिः सा पार्थ सात्त्विकी ।।३३।।</p>
<p>यया तु धर्मकामार्थान्, धृत्या धारयतेऽर्जुन ।<br>प्रसङ्गेन फलाकाङ्क्षी, धृतिः सा पार्थ राजसी ।।३४।।</p>
<p>यया स्वप्नम् भयम् शोकम्, विषादम् मदमेव च ।<br>न विमुंचति दुर्मेधा, धृतिः सा पार्थ तामसी ।।३५।।</p>
<p>सुखम् त्विदानीम् त्रिविधम्, शृणु मे भरतर्षभ ।<br>अभ्यासाद्रमते यत्र, दुःखान्तम् च निगच्छति ।। ३६ ।।</p>
<p>यत्तदग्रे विषमिव, परिणामेऽमृतोपमम् ।<br>तत्सुखम् सात्त्विकम् प्रोक्तम्, आत्मबुद्धिप्रसादजम् ।।३७।।</p>
<p>विषयेन्द्रियसंयोगात्, यत्तदग्रेऽमृतोपमम् ।<br>परिणामे विषमिव, तत्सुखम् राजसम् स्मृतम् ।।३८।।</p>
<p>यदग्रे चानुबन्धे च, सुखम् मोहनमात्मनः ।<br>निद्रालस्यप्रमादोत्थम्, तत्तामसमुदाहृतम् ।। ३९ ।।</p>
<p>न तदस्ति पृथिव्याम् वा, दिवि देवेषु वा पुनः ।<br>सत्त्वम् प्रकृतिजैर्मुक्तम्, यदेभिः स्यात्त्रिभिर्गुणैः ।।४०।।</p>
<p>ब्राह्मणक्षत्रियविशाम्, शूद्राणाम् च परन्तप ।<br>कर्माणि प्रविभक्तानि, स्वभावप्रभवैर्गुणैः ।।४१।।</p>
<p>शमो दमस्तपः शौचम्, क्षान्तिरार्जवमेव च ।<br>ज्ञानम् विज्ञानमास्तिक्यम्, ब्रह्मकर्म स्वभावजम् ।।४२।</p>
<p>शौर्यम् तेजो धृतिर्दाक्ष्यम्, युद्धे चाप्यपलायनम् ।<br>दानमीश्वरभावश्च, क्षात्रम् कर्म स्वभावजम् ।।४३।।</p>
<p>कृषिगौरक्ष्यवाणिज्यम्, वैश्यकर्म स्वभावजम् ।<br>परिचर्यात्मकम् कर्म, शूद्रस्यापि स्वभावजम् ।।४४।।</p>
<p>स्वे स्वे कर्मण्यभिरतः, संसिद्धिम् लभते नरः ।<br>स्वकर्मनिरतः सिद्धिम्, यथा विन्दति तच्छृणु ।।४५।।</p>
<p>यतः प्रवृत्तिर्भूतानाम्, येन सर्वमिदम् ततम् ।<br>स्वकर्मणा तमभ्यर्च्य, सिद्धिम् विन्दति मानवः ।।४६।।</p>
<p>श्रेयान्स्वधर्मो विगुणः, परधर्मात्स्वनुष्ठितात् ।<br>स्वभावनियतम् कर्म, कुर्वन्नाप्नोति किल्बिषम् ।।४७।।</p>
<p>सहजम् कर्म कौन्तेय, सदोषमपि न त्यजेत् ।<br>सर्वारम्भा हि दोषेण, धूमेनाग्निरिवावृताः ।।४८।।</p>
<p>असक्तबुद्धिः सर्वत्र, जितात्मा विगतस्पृहः ।<br>नैष्कर्म्यसिद्धिम् परमाम्, सन्न्यासेनाधिगच्छति ।।४९।।</p>
<p>सिद्धिम् प्राप्तो यथा ब्रह्म, तथाप्नोति निबोध मे ।<br>समासेनैव कौन्तेय, निष्ठा ज्ञानस्य या परा ।।५०।।</p>
<p>बुद्ध्या विशुद्धया युक्तो, धृत्यात्मानम् नियम्य च ।<br>शब्दादीन्विषयांस्त्यक्त्वा, रागद्वेषौ व्युदस्य च ।।५१।।</p>
<p>विविक्तसेवी लघ्वाशी, यतवाक्कायमानसः ।<br>ध्यानयोगोपरो नित्यम्, वैराग्यम् समुपाश्रितः ।।५२।।</p>
<p>अहंकारम् बलम् दर्पम्, कामम् क्रोधम् परिग्रहम् ।<br>विमुच्य निर्ममः शान्तो, ब्रह्मभूयाय कल्पते ।।५३।।</p>
<p>ब्रह्मभूतः प्रसन्नात्मा, न शोचति न काङ्क्षति ।<br>समः सर्वेषु भूतेषु, मद्भक्तिम् लभते पराम् ।।५४।।</p>
<p>भक्त्या मामभिजानाति, यावान्यश्चास्मि तत्त्वतः । <br>ततो माम् तत्त्वतो ज्ञात्वा, विशते तदनन्तरम् ।।५५।।</p>
<p>सर्वकर्माण्यपि सदा, कुर्वाणो मद्व्यपाश्रयः । <br>मत्प्रसादादवाप्नोति, शाश्वतम् पदमव्ययम् ।।५६।।</p>
<p>चेतसा सर्वकर्माणि, मयि सन्न्यस्य मत्परः ।<br>बुद्धियोगमुपाश्रित्य, मच्चित्तः सततम् भव ।।५७।।</p>
<p>मच्चित्तः सर्वदुर्गाणि, मत्प्रसादात्तरिष्यसि । <br>अथ चेत्त्वमहङ्कारान्, न श्रोष्यसि विनक्ष्यसि ।।५८।।</p>
<p>यदहङकारमाश्रित्य, न योत्स्य इति मन्यसे । <br>मिथ्यैष व्यवसायस्ते, प्रकृतिस्त्वाम नियोक्ष्यति ।।५९।।</p>
<p>स्वभावजेन कौन्तेय, निबद्धः स्वेन कर्मणा ।<br>कर्तुम् नेच्छसि यन्मोहात्, करिष्यस्यवशोऽपि तत् ।।६०।।</p>
<p>ईश्वरः सर्वभूतानाम्, हृद्देशेऽर्जुन तिष्ठति । <br>भ्रामयन्सर्वभूतानि, यन्त्रारूढानि मायया ।।६१।।</p>
<p>तमेव शरणम् गच्छ, सर्वभावेन भारत ।<br>तत्प्रसादात्पराम् शान्तिम्, स्थानम् प्राप्स्यसि शाश्वतम् ।।६२।।</p>
<p>इति ते ज्ञानमाख्यातम्, गुह्याद्गुह्यतरम् मया ।<br>विमृश्यैतदशेषेण, यथेच्छसि तथा कुरु ।।६३।।</p>
<p>सर्वगुह्यतमम् भूयः, शृणु मे परमम् वचः ।<br>इष्टोऽसि मे दृढमिति, ततो वक्ष्यामि ते हितम् ।।६४।।</p>
<p>मन्मना भव मद्भक्तो, मद्याजी माम् नमस्कुरु ।<br>मामेवैष्यसि सत्यम् ते, प्रतिजाने प्रियोऽसि मे ।।६५।।</p>
<p>सर्वधर्मान्परित्यज्य, मामेकम् शरणम् व्रज ।<br>अहम् त्वा सर्वपापेभ्यो, मोक्षयिष्यामि मा शुचः ।।६६।।</p>
<p>इदम् ते नातपस्काय, नाभक्ताय कदाचन ।<br>न चाशुश्रूषवे वाच्यम्, न च माम् योऽभ्यसूयति ।।६७।।</p>
<p>य इमम् परमम् गुह्यम्, मद्भक्तेष्वभिधास्यति ।<br>भक्तिम् मयि पराम् कृत्वा, मामेवैष्यत्यसंशयः ।।६८।।</p>
<p>न च तस्मान्मनुष्येषु, कश्चिन्मे प्रियकृत्तमः ।<br>भविता न च मे तस्मात्, अन्यः प्रियतरो भुवि ।।६९।।</p>
<p>अध्येष्यते च य इमम, धर्म्यम् संवादमावयोः ।<br>ज्ञानयज्ञेन तेनाहम्, इष्टः स्यामिति मे मतिः ।।७०।।</p>
<p>श्रद्धावाननसुयश्च, शृणुयादपि यो नरः ।<br>सोऽपि मुक्तः शुभाँल्लोकान्, प्राप्नुयात्पुण्यकर्मणाम् ।।७१।।</p>
<p>कच्चिदेतच्छ्रुतम् पार्थ, त्वयैकाग्रेण चेतसा ।<br>कच्चिदज्ञानसम्मोहः, प्रनष्टस्ते धनञ्जय ।।७२।।</p>
<p>अर्जुन उवाच</p>
<p>नष्टो मोहः स्मृतिर्लब्धा, त्वत्प्रसादान्मयाच्युत ।<br>स्थितोऽस्मि गतसन्देहः, करिष्ये वचनम् तव ।।७३।।</p>
<p>सञ्जय उवाच</p>
<p>इत्यहम् वासुदेवस्य, पार्थस्य च महात्मनः । <br>संवादमिममश्रौषम्, अद्भुतम् रोमहर्षणम् ।।७४।।</p>
<p>व्यासप्रसादाच्छ्रुतवान्, एतद्गुह्यमहम् परम् । <br>योगम् योगेश्वरात्कृष्णात्, साक्षात्कथयतः स्वयम् ।।७५।।</p>
<p>राजन्संस्मृत्य संस्मृत्य, संवादमिममद्भुतम् । <br>केशवार्जुनयोः पुण्यम्, हृष्यामि च मुहुर्मुहुः ।।७६।।</p>
<p>तच्च संस्मृत्य संस्मृत्य, रूपमत्यद्भुतम् हरेः । <br>विस्मयो मे महान्राजन्, हृष्यामि च पुनः पुनः ।।७७।।</p>
<p>यत्र योगेश्वरः कृष्णो, यत्र पार्थो धनुर्धरः । <br>तत्र श्रीर्विजयो भूतिर्, ध्रुवा नीतिर्मतिर्मम ।।७८।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे मोक्षसन्न्यासयोगो नामाष्टादशोऽध्यायः ।।१८।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
