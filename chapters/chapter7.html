<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।। <br>अथ सप्तमोऽध्यायः</p>
<p>श्रीभगवानुवाच</p>
<p>मय्यासक्तमनाः पार्थ, योगम् युञ्जन्मदाश्रयः ।<br>असंशयम् समग्रम् माम्, यथा ज्ञास्यसि तच्छृणु ।।१।।</p>
<p>ज्ञानम् तेऽहम् सविज्ञानम्, इदम् वक्ष्याम्यशेषतः । <br>यज्ज्ञात्वा नेह भूयोऽन्यत्, ज्ञातव्यमवशिष्यते ।।२।।</p>
<p>मनुष्याणाम् सहस्रेषु, कश्चिद्यतति सिद्धये । <br>यततामपि सिद्धानाम्, कश्चिन्माम् वेत्ति तत्त्वतः ।।३।।</p>
<p>भूमिरापोऽनलो वायुः, खम् मनो बुद्धिरेव च । <br>अहंकार इतीयम् मे, भिन्ना प्रकृतिरष्टधा ।।४।।</p>
<p>अपरेयमितस्त्वन्याम्, प्रकृतिम् विद्धि मे पराम् । <br>जीवभूताम् महाबाहो, ययेदम् धार्यते जगत् ।।५।।</p>
<p>एतद्योनीनि भूतानि, सर्वाणीत्युपधारय । <br>अहम् कृत्स्नस्य जगतः, प्रभवः प्रलयस्तथा ।।६।।</p>
<p>मत्तः परतरम् नान्यत्, किञ्चिदस्ति धनञ्जय ।<br>मयि सर्वमिदम् प्रोतम्, सूत्रे मणिगणा इव ।।७।।</p>
<p>रसोऽहमप्सु कौन्तेय, प्रभास्मि शशिसूर्ययोः ।<br>प्रणवः सर्ववेदेषु, शब्दः खे पौरुषम् नृषु ।।८।।</p>
<p>पुण्यो गन्धः पृथिव्याम् च, तेजश्चास्मि विभावसौ ।<br>जीवनम् सर्वभूतेषु, तपश्चास्मि तपस्विषु ।।९।।</p>
<p>बीजम् माम् सर्वभूतानाम्, विद्धि पार्थ सनातनम् ।<br>बुद्धिर्बुद्धिमतामस्मि, तेजस्तेजस्विनामहम् ।।१०।।</p>
<p>बलम् बलवताम् चाहम्, कामरागविवर्जितम् ।<br>धर्माविरुद्धो भूतेषु, कामोऽस्मि भरतर्षभ ।।११।।</p>
<p>ये चैव सात्त्विका भावा, राजसास्तामसाश्च ये ।<br>मत्त एवेति तान्विद्धि, न त्वहम् तेषु ते मयि ।।१२।।</p>
<p>त्रिभिर्गुणमयैर्भावैर्, एभिः सर्वमिदम् जगत् ।<br>मोहितम् नाभिजानाति, मामेभ्यः परमव्ययम् ।।१३।।</p>
<p>दैवी ह्येषा गुणमयी, मम माया दुरत्यया ।<br>मामेव ये प्रपद्यन्ते, मायामेताम् तरन्ति ते ।।१४।।</p>
<p>न माम् दुष्कृतिनो मूढाः, प्रपद्यन्ते नराधमाः ।<br>माययापहृतज्ञाना, आसुरम् भावमाश्रिताः ।।१५।।<br>चतुर्विधा भजन्ते माम्, जनाः सुकृतिनोऽर्जुन ।<br>आर्तो जिज्ञासुरर्थार्थी, ज्ञानी च भरतर्षभ ।।१६।।</p>
<p>तेषाम् ज्ञानी नित्ययुक्त, एकभक्तिर्विशिष्यते ।<br>प्रियो हि ज्ञानिनोऽत्यर्थम्, अहम् स च मम प्रियः ।।१७।।</p>
<p>उदाराः सर्व एवैते, ज्ञानी त्वात्मैव मे मतम् ।<br>आस्थितः स हि युक्तात्मा, मामेवानुत्तमाम् गतिम् ।।१८।।</p>
<p>बहूनाम् जन्मनामन्ते, ज्ञानवान्माम् प्रपद्यते । <br>वासुदेवः सर्वमिति, स महात्मा सुदुर्लभः ।।१९।।</p>
<p>कामैस्तैस्तैर्हतज्ञानाः, प्रपद्यन्तेऽन्यदेवताः ।<br>तम् तम् नियममास्थाय, प्रकृत्या नियताः स्वया ।।२०।।</p>
<p>यो यो याम् याम् तनुम् भक्तः, श्रद्धयार्चितुमिच्छति । <br>तस्य तस्याचलाम् श्रद्धाम्, तामेव विदधाम्यहम् ।।२१।।</p>
<p>स तया श्रद्धया युक्तस्, तस्याराधनमीहते । <br>लभते च ततः कामान्, मयैव विहितान्हि तान् ।।२२।।</p>
<p>अन्तवत्तु फलम् तेषाम्, तद्भवत्यल्पमेधसाम् । <br>देवान्देवयजो यान्ति, मद्भक्ता यान्ति मामपि ।।२३।।</p>
<p>अव्यक्तम् व्यक्तिमापन्नम्, मन्यन्ते मामबुद्धयः ।<br>परम् भावमजानन्तो, ममाव्ययमनुत्तमम् ।।२४।।</p>
<p>नाहम् प्रकाशः सर्वस्य, योगमायासमावृतः । <br>मूढोऽयम् नाभिजानाति, लोको मामजमव्ययम् ।।२५।।</p>
<p>वेदाहम् समतीतानि, वर्तमानानि चार्जुन । <br>भविष्याणि च भूतानि, माम् तु वेद न कश्चन ।।२६।।</p>
<p>इच्छाद्वेषसमुत्थेन, द्वन्द्वमोहेन भारत ।<br>सर्वभूतानि सम्मोहम्, सर्गे यान्ति परन्तप ।।२७।।</p>
<p>येषाम् त्वन्तगतम् पापम्, जनानाम् पुण्यकर्मणाम् ।<br>ते द्वन्द्वमोहनिर्मुक्ता, भजन्ते माम् दृढव्रताः ।।२८।।</p>
<p>जरामरणमोक्षाय, मामाश्रित्य यतन्ति ये ।<br>ते ब्रह्म तद्विदुः कृत्स्नम्, अध्यात्मम् कर्म चाखिलम् ।।२९।।</p>
<p>साधिभूताधिदैवम् माम्, साधियज्ञम् च ये विदुः ।<br>प्रयाणकालेऽपि च माम्, ते विदुर्युक्तचेतसः ।।३०।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे ज्ञानविज्ञानयोगो नाम सप्तमोऽध्यायः ।।७।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
