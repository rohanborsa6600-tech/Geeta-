<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।<br>अथ चतुर्थोऽध्यायः</p>
<p>श्रीभगवानुवाच</p>
<p>इमम् विवस्वते योगम्, प्रोक्तवानहमव्ययम् ।<br>विवस्वान्मनवे प्राह, मनुरिक्ष्वाकवेऽब्रवीत् ।।१।।</p>
<p>एवम् परम्पराप्राप्तम्, इमम् राजर्षयो विदुः ।<br>स कालेनेह महता, योगो नष्टः परन्तप ।।२।।</p>
<p>स एवायम् मया तेऽद्य, योगः प्रोक्तः पुरातनः ।<br>भक्तोऽसि मे सखा चेति, रहस्यम् ह्येतदुत्तमम् ।।३।।</p>
<p>अर्जुन उवाच</p>
<p>अपरम् भवतो जन्म, परम् जन्म विवस्वतः । <br>कथमेतद्विजानीयाम्, त्वमादौ प्रोक्तवानिति ।।४।।</p>
<p>श्रीभगवानुवाच</p>
<p>बहूनि मे व्यतीतानि, जन्मानि तव चार्जुन ।<br>तान्यहम् वेद सर्वाणि, न त्वम् वेत्थ परन्तप ।।५।।</p>
<p>अजोऽपि सन्नव्ययात्मा, भूतानामीश्वरोऽपि सन् ।<br>प्रकृतिम् स्वामधिष्ठाय, सम्भवाम्यात्ममायया ।।६।।</p>
<p>यदा यदा हि धर्मस्य, ग्लानिर्भवति भारत ।<br>अभ्युत्थानमधर्मस्य, तदात्मानम् सृजाम्यहम् ।।७।।</p>
<p>परित्राणाय साधूनाम्, विनाशाय च दुष्कृताम् ।<br>धर्मसंस्थापनार्थाय, सम्भवामि युगे युगे ।।८।।</p>
<p>जन्म कर्म च मे दिव्यम्, एवम् यो वेत्ति तत्त्वतः ।<br>त्यक्त्वा देहम् पुनर्जन्म, नैति मामेति सोऽर्जुन ।।९।।</p>
<p>वीतरागभयक्रोधा, मन्मया मामुपाश्रिताः ।<br>बहवो ज्ञानतपसा, पूता मद्भावमागताः ।।१०।।</p>
<p>ये यथा माम् प्रपद्यन्ते, तांस्तथैव भजाम्यहम् ।<br>मम वर्मानुवर्तन्ते, मनुष्याः पार्थ सर्वशः ।।११।।</p>
<p>काङ्क्षन्तः कर्मणाम् सिद्धिम्, यजन्त इह देवताः ।<br>क्षिप्रम् हि मानुषे लोके, सिद्धिर्भवति कर्मजा ।।१२।।</p>
<p>चातुर्वर्ण्यम् मया सृष्टम्, गुणकर्मविभागशः ।<br>तस्य कर्तारमपि माम्, विद्ध्यकर्तारमव्ययम् ।।१३।।</p>
<p>न माम् कर्माणि लिम्पन्ति, न मे कर्मफले स्पृहा ।<br>इति माम् योऽभिजानाति, कर्मभिर्न स बध्यते ।।१४।।</p>
<p>एवम् ज्ञात्वा कृतम् कर्म, पूर्वैरपि मुमुक्षुभिः ।<br>कुरु कर्मैव तस्मात्त्वम्, पूर्वैः पूर्वतरम् कृतम् ।।१५।।</p>
<p>किम् कर्म किमकर्मेति, कवयोऽप्यत्र मोहिताः ।<br>तत्ते कर्म प्रवक्ष्यामि, यज्ज्ञात्वा मोक्ष्यसेऽशुभात् ।।१६।।</p>
<p>कर्मणो ह्यपि बोद्धव्यम्, बोद्धव्यम् च विकर्मणः ।<br>अकर्मणश्च बोद्धव्यम्, गहना कर्मणो गतिः ।।१७।।</p>
<p>कर्मण्यकर्म यः पश्येत्, अकर्मणि च कर्म यः ।<br>स बुद्धिमान्मनुष्येषु, स युक्तः कृत्स्नकर्मकृत् ।।१८।।</p>
<p>यस्य सर्वे समारम्भाः, कामसङ्कल्पवर्जिताः ।<br>ज्ञानाग्निदग्धकर्माणम्, तमाहुः पण्डितम् बुधाः ।।१९।।</p>
<p>त्यक्त्वा कर्मफलासङ्गम्, नित्यतृप्तो निराश्रयः ।<br>कर्मण्यभिप्रवृत्तोऽपि, नैव किञ्चित्करोति सः ।।२०।।</p>
<p>निराशीर्यतचित्तात्मा, त्यक्तसर्वपरिग्रहः ।<br>शारीरम् केवलम् कर्म, कुर्वन्नाप्नोति किल्बिषम् ।।२१।।</p>
<p>यदृच्छालाभसन्तुष्टो, द्वन्द्वातीतो विमत्सरः ।<br>समः सिद्धावसिद्धौ च, कृत्वापि न निबध्यते ।।२२।।</p>
<p>गतसङ्गस्य मुक्तस्य, ज्ञानावस्थितचेतसः ।<br>यज्ञायाचरतः कर्म, समग्रम् प्रविलीयते ।।२३।।</p>
<p>ब्रह्मार्पणम् ब्रह्म हविर्, ब्रह्माग्नौ ब्रह्मणा हुतम् ।<br>ब्रह्मैव तेन गन्तव्यम्, ब्रह्मकर्मसमाधिना ।।२४।।</p>
<p>दैवमेवापरे यज्ञम्, योगिनः पर्युपासते ।<br>ब्रह्माग्नावपरे यज्ञम्, यज्ञेनैवोपजुह्वति ।।२५।।</p>
<p>श्रोत्रादीनीन्द्रियाण्यन्ये, संयमाग्निषु जुह्वति ।<br>शब्दादीन्विषयानन्य, इन्द्रियाग्निषु जुह्वति ।।२६।।</p>
<p>सर्वाणीन्द्रियकर्माणि, प्राणकर्माणि चापरे । <br>आत्मसंयमयोगाग्नौ, जुह्वति ज्ञानदीपिते ।।२७।।</p>
<p>द्रव्ययज्ञास्तपोयज्ञाः, योगयज्ञास्तथापरे । <br>स्वाध्यायज्ञानयज्ञाश्च, यतयः संशितव्रताः ।।२८।।</p>
<p>अपाने जुह्वति प्राणम्, प्राणेऽपानम् तथापरे । <br>प्राणापानगती रुद्ध्वा, प्राणायामपरायणाः ।।२९।।</p>
<p>अपरे नियताहाराः, प्राणान्प्राणेषु जुह्वति । <br>सर्वेऽप्येते यज्ञविदो, यज्ञक्षपितकल्मषाः ।।३०।।</p>
<p>यज्ञशिष्टामृतभुजो, यान्ति ब्रह्म सनातनम् । <br>नायम् लोकोऽस्त्ययज्ञस्य, कुतोऽन्यः कुरुसत्तम ।।३१।।</p>
<p>एवम् बहुविधा यज्ञा, वितता ब्रह्मणो मुखे । <br>कर्मजान्विद्धि तान्सर्वान्, एवम् ज्ञात्वा विमोक्ष्यसे ।।३२।।</p>
<p>श्रेयान्द्रव्यमयाद्यज्ञात्, ज्ञानयज्ञः परन्तप । <br>सर्वम् कर्माखिलम् पार्थ, ज्ञाने परिसमाप्यते ।।३३।।</p>
<p>तद्विद्धि प्रणिपातेन, परिप्रश्नेन सेवया ।<br>उपदेक्ष्यन्ति ते ज्ञानम्, ज्ञानिनस्तत्त्वदर्शिनः ।।३४।।</p>
<p>यज्ज्ञात्वा न पुनर्मोहम्, एवम् यास्यसि पाण्डव ।<br>येन भूतान्यशेषेण, द्रक्ष्यस्यात्मन्यथो मयि ।।३५।।</p>
<p>अपि चेदसि पापेभ्यः, सर्वेभ्यः पापकृत्तमः ।<br>सर्वम् ज्ञानभ्वेनैव, वृजिनम् सन्तरिष्यसि ।।३६।।</p>
<p>यथैधांसि समिद्धोऽग्निर्, भस्मसात्कुरुतेऽर्जुन ।<br>ज्ञानाग्निः सर्वकर्माणि, भस्मसात्कुरुते तथा ।।३७।।</p>
<p>न हि ज्ञानेन सदृशम्, पवित्रमिह विद्यते ।<br>तत्स्वयम् योगसंसिद्धः, कालेनात्मनि विन्दति ।।३८।।</p>
<p>श्रद्धावाँल्लभते ज्ञानम्, तत्परः संयतेन्द्रियः ।<br>ज्ञानम् लब्ध्वा पराम् शान्तिम्, अचिरेणाधिगच्छति ।।३९।।</p>
<p>अज्ञश्चाश्रद्दधानश्च, संशयात्मा विनश्यति ।<br>नायम् लोकोऽस्ति न परो, न सुखम् संशयात्मनः ।।४०।।</p>
<p>योगसप्यस्तकर्माणम्, ज्ञानसञ्छिन्नसंशयम् ।<br>आत्मवन्तम् न कर्माणि, निबध्नन्ति धनञ्जय ।।४१।।</p>
<p>तस्मादज्ञानसम्भूतम्, हृत्स्थम् ज्ञानासिनात्मनः ।<br>छित्वैनम् संशयम् योगम्, आतिष्ठोत्तिष्ठ भारत ।।४२।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे <br>श्रीकृष्णार्जुनसंवादे ज्ञानकर्मसन्न्यासयोगो नाम चतुर्थोऽध्यायः ।।४।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
