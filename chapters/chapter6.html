<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।<br>अथ षष्ठोऽध्यायः</p>
<p>श्रीभगवानुवाच</p>
<p>अनाश्रितः कर्मफलम्, कार्यम् कर्म करोति यः ।<br>स सन्न्यासी च योगी च, न निरग्निर्न चाक्रियः ।।१।।</p>
<p>यम् सन्न्यासमिति प्राहुर्, योगम् तम् विद्धि पाण्डव ।<br>न ह्यसन्न्यस्तसङ्कल्पो, योगी भवति कश्चन ।।२।।<br>आरुरुक्षोर्मुनेर्योगम्, कर्म कारणमुच्यते ।<br>योगारूढस्य तस्यैव, शमः कारणमुच्यते ।।३।।</p>
<p>यदा हि नेन्द्रियार्थेषु, न कर्मस्वनुषज्जते ।<br>सर्वसङ्कल्पसन्यासी, योगारूढस्तदोच्यते ।।४।।</p>
<p>उद्धरेदात्मनात्मानम्, नात्मानमवसादयेत् ।<br>आत्मैव ह्यात्मनो बन्धुर्, आत्मैव रिपुरात्मनः ।।५।।</p>
<p>बन्धुरात्मात्मनस्तस्य, येनात्मैवात्मना जितः ।<br>अनात्मनस्तु शत्रुत्वे, वर्तेतात्मैव शत्रुवत् ।।६।।</p>
<p>जितात्मनः प्रशान्तस्य, परमात्मा समाहितः ।<br>शीतोष्णसुखदुःखेषु, तथा मानापमानयोः ।।७।।</p>
<p>ज्ञानविज्ञानतृप्तात्मा, कूटस्थो विजितेन्द्रियः ।<br>युक्त इत्युच्यते योगी, समलोष्टाश्मकाञ्चनः ।।८।।</p>
<p>सुहृन्मित्रार्युदासीन, मध्यस्थद्वेष्यबन्धुषु ।<br>साधुष्वपि च पापेषु, समबुद्धिर्विशिष्यते ।।९।।</p>
<p>योगी युञ्जीत सततम्, आत्मानम् रहसि स्थितः ।<br>एकाकी यतचित्तात्मा, निराशीरपरिग्रहः ।।१०।।</p>
<p>शुचौ देशे प्रतिष्ठाप्य, स्थिरमासनमात्मनः । <br>नात्युच्छ्रितम् नातिनीचम्, चैलाजिनकुशोत्तरम् ।।११।।</p>
<p>तत्रैकाग्रम् मनः कृत्वा, यतचित्तेन्द्रियक्रियः । <br>उपविश्यासने युञ्ज्यात्, योगमात्मविशुद्धये ।।१२।।</p>
<p>समम् कायशिरोग्रीवम्, धारयन्नचलम् स्थिरः । <br>सम्प्रेक्ष्य नासिकाग्रम् स्वम्, दिशश्चानवलोकयन् ।।१३।।</p>
<p>प्रशान्तात्मा विगतभीर्, ब्रह्मचारिव्रते स्थितः । <br>मनः संयम्य मच्चित्तो, युक्त आसीत मत्परः ।।१४।।</p>
<p>युन्जन्नेवम् सदात्मानम्, योगी नियतमानसः । <br>शान्तिम् निर्वाणपरमाम्, मत्संस्थामधिगच्छति ।।१५।।</p>
<p>नात्यश्नतस्तु योगोऽस्ति, न चैकान्तमनश्नतः । <br>न चाति स्वप्नशीलस्य, जाग्रतो नैव चार्जुन ।।१६।।</p>
<p>युक्ताहारविहारस्य, युक्तचेष्टस्य कर्मसु । <br>युक्तस्वप्नावबोधस्य, योगो भवति दुःखहा ।।१७।।</p>
<p>यदा विनियतम् चित्तम्, आत्मन्येवावतिष्ठते ।<br>निःस्पृहः सर्वकामेभ्यो, युक्त इत्युच्यते तदा ।।१८।।</p>
<p>यथा दीपो निवातस्थो, नेङ्गते सोपमा स्मृता ।<br>योगिनो यतचित्तस्य, युञ्जतो योगमात्मनः ।।१९।।<br>यत्रोपरमते चित्तम्, निरुद्धम् योगसेवया ।<br>यत्र चैवात्मनात्मानम्, पश्यन्नात्मनि तुष्यति ।।२०।।</p>
<p>सुखमात्यन्तिकम् यत्तत्, बुद्धिग्राह्यमतीन्द्रियम् ।<br>वेत्ति यत्र न चैवायम्, स्थितश्चलति तत्त्वतः ।।२१।।</p>
<p>यम् लब्ध्वा चापरम् लाभम्, मन्यते नाधिकम् ततः ।<br>यस्मिन्स्थितो न दुःखेन, गुरुणापि विचाल्यते ।।२२।।</p>
<p>तम् विद्याद् दुःखसंयोग, वियोगम् योगसञ्जितम् ।<br>स निश्चयेन योक्तव्यो, योगोऽनिर्विण्णचेतसा ।।२३।।</p>
<p>सङ्कल्पप्रभवान्कामांस्, त्यक्त्वा सर्वानशेषतः ।<br>मनसैवेन्द्रियग्रामम्, विनियम्य समन्ततः ।।२४।।</p>
<p>शनैः शनैरुपरमेत्, बुद्ध्या धृतिगृहीतया ।<br>आत्मसंस्थम् मनः कृत्वा, न किञ्चिदपि चिन्तयेत् ।।२५।।</p>
<p>यतो यतो निश्चरति, मनश्चञ्चलमस्थिरम् ।<br>ततस्ततो नियम्यैतत्, आत्मन्येव वशम् नयेत् ।।२६।।</p>
<p>प्रशान्तमनसम् ह्येनम्, योगिनम् सुखमुत्तमम् ।<br>उपैति शान्तरजसम्, ब्रह्मभूतमकल्मषम् ।।२७।।</p>
<p>युञ्जन्नेवम् सदात्मानम्, योगी विगतकल्मषः ।<br>सुखेन ब्रह्मसंस्पर्शम्, अत्यन्तम् सुखमश्नुते ।।२८।।</p>
<p>सर्वभूतस्थमात्मानम्, सर्वभूतानि चात्मनि ।<br>ईक्षते योगयुक्तात्मा, सर्वत्र समदर्शनः ।।२९।।</p>
<p>यो माम् पश्यति सर्वत्र, सर्वम् च मयि पश्यति ।<br>तस्याहम् न प्रणश्यामि, स च मे न प्रणश्यति ।।३०।।</p>
<p>सर्वभूतस्थितम् यो माम्, भजत्येकत्वमास्थितः ।<br>सर्वथा वर्तमानोऽपि, स योगी मयि वर्तते ।।३१।।</p>
<p>आत्मौपम्येन सर्वत्र, समम् पश्यति योऽर्जुन । <br>सुखम् वा यदि वा दुःखम्, स योगी परमो मतः ।।३२।।</p>
<p>अर्जुन उवाच</p>
<p>योऽयम् योगस्त्वया प्रोक्तः, साम्येन मधुसूदन । <br>एतस्याहम् न पश्यामि, चञ्चलत्वात्स्थितिम् स्थिराम् ।।३३।।</p>
<p>चञ्चलम् हि मनः कृष्ण, प्रमाथि बलवदृढम् ।<br>तस्याहम् निग्रहम् मन्ये, वायोरिव सुदुष्करम् ।।३४।।</p>
<p>श्रीभगवानुवाच</p>
<p>असंशयम् महाबाहो, मनो दुर्निग्रहम् चलम् । <br>अभ्यासेन तु कौन्तेय, वैराग्येण च गृह्यते ।। ३५।।</p>
<p>असंयतात्मना योगो, दुष्प्राप इति मे मतिः ।<br>वश्यात्मना तु यतता, शक्योऽवाप्तुमुपायतः ।। ३६।।</p>
<p>अर्जुन उवाच</p>
<p>अयतिः श्रद्धयोपेतो, योगाच्चलितमानसः ।<br>अप्राप्य योगसंसिद्धिम्, काम् गतिम् कृष्ण गच्छति ।।३७।।</p>
<p>कच्चिन्नोभयविभ्रष्टश्, छिन्नाभ्रमिव नश्यति ।<br>अप्रतिष्ठो महाबाहो, विमूढो ब्रह्मणः पथि ।।३८।।</p>
<p>एतन्मे संशयम् कृष्ण, छेत्तुमर्हस्यशेषतः ।<br>त्वदन्यः संशयस्यास्य, छेत्ता न ह्युपपद्यते ।।३९।।</p>
<p>श्रीभगवानुवाच</p>
<p>पार्थ नैवेह नामुत्र, विनाशस्तस्य विद्यते ।<br>न हि कल्याणकृत्कश्चित्, दुर्गतिम् तात गच्छति ।।४०।।</p>
<p>प्राप्य पुण्यकृताम् लोकान्, उषित्वा शाश्वतीः समाः ।<br>शुचीनाम् श्रीमताम् गेहे, योगभ्रष्टोऽभिजायते ।।४१।।</p>
<p>अथवा योगिनामेव, कुले भवति धीमताम् ।<br>एतद्धि दुर्लभतरम्, लोके जन्म यदीदृशम् ।।४२।।</p>
<p>तत्र तम् बुद्धिसंयोगम्, लभते पौर्वदेहिकम् ।<br>यतते च ततो भूयः, संसिद्धौ कुरुनन्दन ।।४३।।</p>
<p>पूर्वाभ्यासेन तेनैव, ह्रियते ह्यवशोऽपि सः ।<br>जिज्ञासुरपि योगस्य, शब्दब्रह्मातिवर्तते ।।४४।।</p>
<p>प्रयत्नाद्यतमानस्तु, योगी संशुद्धकिल्बिषः ।<br>अनेकजन्मसंसिद्धस्, ततो याति पराम् गतिम् ।।४५।।</p>
<p>तपस्विभ्योऽधिको योगी, ज्ञानिभ्योऽपि मतोऽधिकः ।<br>कर्मिभ्यश्चाधिको योगी, तस्माद्योगी भवार्जुन ।।४६।।</p>
<p>योगिनामपि सर्वेषाम्, मद्गतेनान्तरात्मना ।<br>श्रद्धावान्भजते यो माम्, स मे युक्ततमो मतः ।।४७।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास् श्रीकृष्णार्जुनसंवादे आत्मसंयमयोगो नाम षष्ठोऽध्यायः ।।६।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
