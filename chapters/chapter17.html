<!DOCTYPE html>
<html lang="mr">
<head>
    <meta charset="UTF-8">
    <title>अध्याय १७: श्रद्धात्रय विभाग योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १७: श्रद्धात्रय विभाग योग</h2>
        <div class="verses"><p>।। श्रीपरमात्मने नमः ।।</p>
<p>अथ सप्तदशोऽध्यायः</p>
<p>अर्जुन उवाच</p>
<p>ये शास्त्रविधिमुत्सृज्य, यजन्ते श्रद्धयान्विताः ।<br>तेषाम् निष्ठा तु का कृष्ण, सत्त्वमाहो रजस्तमः ।।१।।</p>
<p>श्रीभगवानुवाच</p>
<p>त्रिविधा भवति श्रद्धा, देहिनाम् सा स्वभावजा ।<br>सात्त्विकी राजसी चैव, तामसी चेति ताम् शृणु ।।२।।</p>
<p>सत्त्वानुरूपा सर्वस्य, श्रद्धा भवति भारत ।<br>श्रद्धामयोऽयम् पुरुषो, यो यच्छूद्धः स एव सः ।।३।।</p>
<p>यजन्ते सात्त्विका देवान्, यक्षरक्षांसि राजसाः ।<br>प्रेतान्भूतगणांश्चान्ये, यजन्ते तामसा जनाः ।।४।।</p>
<p>अशास्त्रविहितम् घोरम्, तप्यन्ते ये तपो जनाः ।<br>दम्भाहंकारसंयुक्ताः, कामरागबलान्विताः ।।५।।</p>
<p>कर्शयन्तः शरीरस्थम्, भूतग्राममचेतसः । <br>माम् चैवान्तःशरीरस्थम्, तान्विद्ध्यासुरनिश्चयान् ।।६।।</p>
<p>आहारस्त्वपि सर्वस्य, त्रिविधो भवति प्रियः ।<br>यज्ञस्तपस्तथा दानम्, तेषाम् भेदमिमम् शृणु ।।७।।</p>
<p>आयुः सत्त्वबलारोग्य, सुखप्रीतिविवर्धनाः । <br>रस्याः स्निग्धाः स्थिरा हृद्या, आहाराः सात्त्विकप्रियाः ।।८।।</p>
<p>कट्वम्ललवणात्युष्ण, तीक्ष्णरूक्षविदाहिनः ।<br>आहारा राजसस्येष्टा, दुःखशोकामयप्रदाः ।।९।।</p>
<p>यातयामम् गतरसम्, पूति पर्युषितम् च यत् ।<br>उच्छिष्टमपि चामेध्यम्, भोजनम् तामसप्रियम् ।।१०।।</p>
<p>अफलाकाङ्क्षिभिर्यज्ञो, विधिदृष्टो य इज्यते ।<br>यष्टव्यमेवेति मनः, समाधाय स सात्त्विकः ।।११।।</p>
<p>अभिसन्धाय तु फलम्, दम्भार्थमपि चैव यत् ।<br>इज्यते भरतश्रेष्ठ, तम् यज्ञम् विद्धि राजसम् ।।१२।।</p>
<p>विधिहीनमसृष्टान्नम्, मन्त्रहीनमदक्षिणम् ।<br>श्रद्धाविरहितम् यज्ञम्, तामसम् परिचक्षते ।।१३।।</p>
<p>देवद्विजगुरुप्राज्ञ, पूजनम् शौचमार्जवम् ।<br>ब्रह्मचर्यमहिंसा च, शारीरम् तप उच्यते ।।१४।।</p>
<p>अनुद्वेगकरम् वाक्यम्, सत्यम् प्रियहितम् च यत् ।<br>स्वाध्यायाभ्यसनम् चैव, वाङ्मयम् तप उच्यते ।।१५।।</p>
<p>मनः प्रसादः सौम्यत्वम्, मौनमात्मविनिग्रहः ।<br>भावसंशुद्धिरित्येतत्, तपो मानसमुच्यते ।।१६।।</p>
<p>श्रद्धया परया तप्तम्, तपस्तत्त्रिविधम् नरैः ।<br>अफलाकाङ्क्षिभिर्युक्तैः, सात्त्विकम् परिचक्षते ।।१७।।</p>
<p>सत्कारमानपूजार्थम्, तपो दम्भेन चैव यत् ।<br>क्रियते तदिह प्रोक्तम्, राजसम् चलमध्रुवम् ।।१८।।</p>
<p>मूढग्राहेणात्मनो यत्, पीडया क्रियते तपः ।<br>परस्योत्सादनार्थम् वा, तत्तामसमुदाहृतम् ।।१९।।</p>
<p>दातव्यमिति यद्दानम्, दीयतेऽनुपकारिणे ।<br>देशे काले च पात्रे च, तद्दानम् सात्त्विकम् स्मृतम् ।।२०।।</p>
<p>यत्तु प्रत्युपकारार्थम्, फलमुद्दिश्य वा पुनः ।<br>दीयते च परीक्लिष्टम्, तद्दानम् राजसम् स्मृतम् ।।२१।।</p>
<p>अदेशकाले यद्दानम्, अपात्रेभ्यश्च दीयते ।<br>असत्कृतमवज्ञातम्, तत्तामसमुदाहृतम् ।।२२।।</p>
<p>ॐ तत्सदिति निर्देशो, ब्रह्मणस्त्रिविधःस्मृतः ।<br>ब्राह्मणास्तेन वेदाश्च, यज्ञाश्च विहिताः पुरा ।।२३।।</p>
<p>तस्मादोमित्युदाहृत्य, यज्ञदानतपः क्रियाः ।<br>प्रवर्तन्ते विधानोक्ताः, सततम् ब्रह्मवादिनाम् ।।२४।।</p>
<p>तदित्यनभिसन्धाय, फलम् यज्ञतपः क्रियाः ।<br>दानक्रियाश्च विविधाः, क्रियन्ते मोक्षकाङ्क्षिभिः ।।२५।।</p>
<p>सद्भावे साधुभावे च, सदित्येतत्प्रयुज्यते ।<br>प्रशस्ते कर्मणि तथा, सच्छब्दः पार्थ युज्यते ।।२६।।</p>
<p>यज्ञे तपसि दाने च, स्थितिः सदिति चोच्यते ।<br>कर्म चैव तदर्थीयम्, सदित्येवाभिधीयते ।।२७।।</p>
<p>अश्रद्धया हुतम् दत्तम्, तपस्तप्तम् कृतम् च यत् ।<br>असदित्युच्यते पार्थ, न च तत्प्रेत्य नो इह ।।२८।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे श्रद्धात्रयविभागयोगो नाम सप्तदशोऽध्यायः ।।१७।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
