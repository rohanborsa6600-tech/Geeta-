<!DOCTYPE html>
<html lang="mr">
<head>
    <meta charset="UTF-8">
    <title>अध्याय २: सांख्य योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय २: सांख्य योग </h2>
        <div class="verses"><p>।। श्रीपरमात्मने नमः ।।<br>अथ द्वितीयोऽध्यायः</p>
<p>सञ्जय उवाच</p>
<p>तम् तथा कृपयाविष्टम्, अश्रुपूर्णाकुलेक्षणम् । <br>विषीदन्तमिदम् वाक्यम्, उवाच मधुसूदनः ।।१।।</p>
<p>श्रीभगवानुवाच</p>
<p>कुतस्त्वा कश्मलमिदम्, विषमे समुपस्थितम् । <br>अनार्यजुष्टमस्वर्ग्यम्, अकीर्तिकरमर्जुन ।।२।।</p>
<p>क्लैब्यम् मा स्म गमः पार्थ, नैतत्त्वय्युपपद्यते । <br>क्षुद्रम् हृदयदौर्बल्यम्, त्यक्त्वोत्तिष्ठ परन्तप ।।३।।</p>
<p>अर्जुन उवाच</p>
<p>कथम् भीष्ममहम् सङ्ख्ये, द्रोणम् च मधुसूदन । <br>इषुभिः प्रति योत्स्यामि, पूजार्हावरिसूदन ।।४।।</p>
<p>गुरूनहत्वा हि महानुभावान्,<br> श्रेयो भोक्तुम् भैक्ष्यमपीह लोके ।<br>हत्वार्थकामांस्तु गुरूनिहैव, <br>भुञ्जीय भोगान् रुधिरप्रदिग्धान् ।।५।।</p>
<p>न चैतद्विद्मः कतरन्नो गरीयो, <br>यद्वा जयेम यदि वा नो जयेयुः ।<br>यानेव हत्वा न जिजीविषामस्, <br>तेऽवस्थिताः प्रमुखे धार्तराष्ट्राः ।।६।।</p>
<p>कार्पण्यदोषोपहतस्वभावः, <br>पृच्छामि त्वाम् धर्मसम्मूढचेताः ।<br>यच्छ्रेयः स्यान्निश्चितम् ब्रूहि तन्मे, <br>शिष्यस्तेऽहम् शाधि माम् त्वाम् प्रपन्नम् ।।७।।</p>
<p>न हि प्रपश्यामि ममापनुद्याद्,<br>यच्छोकमुच्छोषणमिन्द्रियाणाम् ।<br>अवाप्य भूमावसपत्नमृद्धम्, <br>राज्यम् सुराणामपि चाधिपत्यम् ।।८।।</p>
<p>सञ्जय उवाच</p>
<p>एवमुक्त्वा हृषीकेशम्, गुडाकेशः परन्तप । <br>न योत्स्य इति गोविन्दम्, उक्त्वा तूष्णीम् बभूव ह ।।९।।</p>
<p>तमुवाच हृषीकेशः, प्रहसन्निव भारत । <br>सेनयोरुभयोर्मध्ये, विषीदन्तमिदम् वचः ।।१०।।</p>
<p>श्रीभगवानुवाच</p>
<p>अशोच्यानन्वशोचस्त्वम्, प्रज्ञावादांश्च भाषसे ।<br>गतासूनगतासूंश्च, नानुशोचन्ति पण्डिताः ।।११।।</p>
<p>न त्वेवाहम् जातु नासम्, न त्वम् नेमे जनाधिपाः ।<br>न चैव न भविष्यामः, सर्वे वयमतः परम् ।।१२।।</p>
<p>देहिनोऽस्मिन्यथा देहे, कौमारम् यौवनम् जरा ।<br>तथा देहान्तरप्राप्तिर्, धीरस्तत्र न मुह्यति ।।१३।।</p>
<p>मात्रास्पर्शास्तु कौन्तेय, शीतोष्णसुखदुःखदाः । <br>आगमापायिनोऽनित्यास्, तांस्तितिक्षस्व भारत ।।१४।।</p>
<p>यम् हि न व्यथयन्त्येते, पुरुषम् पुरुषर्षभ ।<br>समदुःखसुखम् धीरम्, सोऽमृतत्वाय कल्पते ।।१५।।</p>
<p>नासतो विद्यते भावो, नाभावो विद्यते सतः । <br>उभयोरपि दृष्टोऽन्तस्, त्वनयोस्तत्त्वदर्शिभिः ।।१६।।</p>
<p>अविनाशि तु तद्विद्धि, येन सर्वमिदम् ततम् ।<br>विनाशमव्ययस्यास्य, न कश्चित्कर्तुमर्हति ।।१७।।</p>
<p>अन्तवन्त इमे देहा, नित्यस्योक्ताः शरीरिणः ।<br>अनाशिनोऽप्रमेयस्य, तस्माद्युध्यस्व भारत ।।१८।।</p>
<p>य एनम् वेत्ति हन्तारम्, यश्चैनम् मन्यते हतम् ।<br>उभौ तौ न विजानीतो, नायम् हन्ति न हन्यते ।।१९।।</p>
<p>न जायते म्रियते वा कदाचिन्, <br>नायम् भूत्वा भविता वा न भूयः ।<br>अजो नित्यः शाश्वतोऽयम् पुराणो, <br>न हन्यते हन्यमाने शरीरे ।।२०।।</p>
<p>वेदाविनाशिनम् नित्यम्, य एनमजमव्ययम् ।<br>कथम् स पुरुषः पार्थ, कम् घातयति हन्ति कम् ।।२१।।</p>
<p>वासांसि जीर्णानि यथा विहाय, <br>नवानि गृह्णाति नरोऽपराणि ।<br>तथा शरीराणि विहाय जीर्णा,<br>न्यन्यानि संयाति नवानि देही ।।२२।।</p>
<p>नैनम् छिन्दन्ति शस्त्राणि,<br>नैनम् दहति पावकः ।<br>न चैनम् क्लेदयन्त्यापो,<br>न शोषयति मारुतः ।।२३।।</p>
<p>अच्छेद्योऽयमदाह्योऽयम्, अक्लेद्योऽशोष्य एव च ।<br>नित्यः सर्वगतः स्थाणुर्, अचलोऽयम् सनातनः ।।२४।।</p>
<p>अव्यक्तोऽयमचिन्त्योऽयम्, अविकार्योऽयमुच्यते।<br>तस्मादेवम् विदित्वैनम्, नानुशोचितुमर्हसि ।।२५।।</p>
<p>अथ चैनम् नित्यजातम्, नित्यम् वा मन्यसेमृतम् ।<br>तथापि त्वम् महाबाहो, नैवम् शोचितुमर्हसि ।। २६ ।।</p>
<p>जातस्य हि ध्रुवो मृत्युर्, ध्रुवम् जन्म मृतस्य च ।<br>तस्मादपरिहार्येऽर्थे, न त्वम् शोचितुमर्हसि ।।२७।।</p>
<p>अव्यक्तादीनि भूतानि, व्यक्तमध्यानि भारत ।<br>अव्यक्तनिधनान्येव, तत्र का परिदेवना ।। २८।।</p>
<p>आश्चर्यवत्पश्यति कश्चिदेनम्,<br>आश्चर्यवद्वदति तथैव चान्यः ।<br>आश्चर्यवच्चैनमन्यः श्रृणोति,<br>श्रृत्वाप्येनम् वेद न चैव कश्चित् ।।२९।।</p>
<p>देही नित्यमवध्योऽयम्, देहे सर्वस्य भारत ।<br>तस्मात्सर्वाणि भूतानि, न त्वम् शोचितुमर्हसि ।।३०।।</p>
<p>स्वधर्ममपि चावेक्ष्य, न विकम्पितुमर्हसि ।<br>धर्म्याद्धि युद्धाच्छ्रेयोऽन्यत्, क्षत्रियस्य न विद्यते ।।३१।।</p>
<p>यदृच्छया चोपपन्नम्, स्वर्गद्वारमपावृतम् ।<br>सुखिनः क्षत्रियाः पार्थ, लभन्ते युद्धमीदृशम् ।।३२।।</p>
<p>अथ चेत्त्वमिमम् धर्म्यम्, सङ्ग्रामम् न करिष्यसि ।<br>ततः स्वधर्मम् कीर्तिम् च, हित्वा पापमवाप्स्यसि ।।३३।।</p>
<p>अकीर्तिम् चापि भूतानि, कथयिष्यन्ति तेऽव्ययाम् ।<br>सम्भावितस्य चाकीर्तिर्, मरणादतिरिच्यते ।।३४।।</p>
<p>भयाद्रणादुपरतम्, मंस्यन्ते त्वाम् महारथाः । <br>येषाम् च त्वम् बहुमतो, भूत्वा यास्यसि लाघवम् ।।३५।।</p>
<p>अवाच्यवादांश्च बहून्, वदिष्यन्ति तवाहिताः ।<br>निन्दन्तस्तव सामर्थ्यम्, ततो दुःखतरम् नु किम् ।।३६।।</p>
<p>हतो वा प्राप्स्यसि स्वर्गम्, जित्वा वा भोक्ष्यसे महीम् ।<br>तस्मादुत्तिष्ठ कौन्तेय, युद्धाय कृतनिश्चयः ।।३७।।</p>
<p>सुखदुःखे समे कृत्वा, लाभालाभौ जयाजयौ ।<br>ततो युद्धाय युज्यस्व, नैवम् पापमवाप्स्यसि ।।३८।।</p>
<p>एषा तेऽभिहिता साङ्ख्ये, बुद्धिर्योगे त्विमाम् शृणु ।<br>बुद्धया युक्तो यया पार्थ, कर्मबन्धम् प्रहास्यसि ।।३९।।</p>
<p>नेहाभिक्रमनाशोऽस्ति, प्रत्यवायो न विद्यते ।<br>स्वल्पमप्यस्य धर्मस्य, त्रायते महतो भयात् ।।४०।।</p>
<p>व्यवसायात्मिका बुद्धिर्, एकेह कुरुनन्दन ।<br>बहुशाखा ह्यनन्ताश्च, बुद्धयोऽव्यवसायिनाम् ।।४१।।</p>
<p>यामिमाम् पुष्पिताम् वाचम्, प्रवदन्त्यविपश्चितः ।<br>वेदवादरताः पार्थ, नान्यदस्तीति वादिनः ।।४२।।</p>
<p>कामात्मानः स्वर्गपरा, जन्मकर्मफलप्रदाम् ।<br>क्रियाविशेषबहुलाम्, भोगैश्वर्यगतिम् प्रति ।।४३।।</p>
<p>भोगैश्वर्यप्रसक्तानाम्, तयापहृतचेतसाम् ।<br>व्यवसायात्मिका बुद्धिः, समाधौ न विधीयते ।।४४।।</p>
<p>त्रैगुण्यविषया वेदा, निस्त्रैगुण्यो भवार्जुन ।<br>निर्द्वन्द्वो नित्यसत्त्वस्थो, निर्योगक्षेम आत्मवान् ।।४५।।</p>
<p>यावानर्थ उदपाने, सर्वतः सम्प्लुतोदके ।<br>तावान्सर्वेषु वेदेषु, ब्राह्मणस्य विजानतः ।।४६।।</p>
<p>कर्मण्येवाधिकारस्ते, मा फलेषु कदाचन ।<br>मा कर्मफलहेतुर्भुर्, मा ते सङ्गोऽस्त्वकर्मणि ।।४७।।</p>
<p>योगस्थः कुरु कर्माणि, सङ्गम् त्यक्त्वा धनञ्जय ।<br>सिद्ध्यसिद्ध्योः समो भूत्वा, समत्वम् योग उच्यते ।।४८।।</p>
<p>दूरेण ह्यवरम् कर्म, बुद्धियोगाद्धनञ्जय ।<br>यस्याम् जाग्रति भूतानि, सा निशा पश्यतो मुनेः ।।६९।।</p>
<p>आपूर्यमाणमचलप्रतिष्ठम्, <br>समुद्रमापः प्रविशन्ति यद्वत् ।<br>तद्वत्कामा यम् प्रविशन्ति सर्वे, <br>स शान्तिमाप्नोति न कामकामी ।।७०।।</p>
<p>विहाय कामान्यः सर्वान्, पुमांश्चरति निःस्पृहः ।<br>निर्ममो निरहङ्कारः, स शान्तिमधिगच्छति ।।७१।।</p>
<p>एषा ब्राह्मी स्थितिः पार्थ, नैनाम् प्राप्य विमुह्यति । <br>स्थित्वास्यामन्तकालेऽपि, ब्रह्मनिर्वाणमृच्छति ।।७२।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् <br>योगशास्त्रे श्रीकृष्णार्जुनसंवादे साङ्ख्ययोगो नाम द्वितीयोऽध्यायः ।।२।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
