<!DOCTYPE html>
<html lang="mr">
<head>
    <meta charset="UTF-8">
    <title>अध्याय १०: विभूति योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १०: विभूति योग</h2>
        <div class="verses"><p>।। श्रीपरमात्मने नमः ।।</p>
<p>अथ दशमोऽध्यायः</p>
<p>श्रीभगवानुवाच</p>
<p>भूय एव महाबाहो, श्रुणू मे परमम् वचः ।<br>यत्तेऽहम् प्रीयमाणाय, वक्ष्यामि हितकाम्यया ।।१।।</p>
<p>न मे विदुः सुरगणाः, प्रभवम् न महर्षयः ।<br>अहमादिर्हि देवानाम्, महर्षीणाम् च सर्वशः ।।२।।</p>
<p>यो मामजमनादिम् च, वेत्ति लोकमहेश्वरम् ।<br>असम्मूढः स मर्येषु, सर्वपापैः प्रमुच्यते ।।३।।</p>
<p>बुद्धिर्ज्ञानमसम्मोहः, क्षमा सत्यम् दमः शमः ।<br>सुखम् दुःखम् भवोऽभावो, भयम् चाभयमेव च ।।४।।</p>
<p>अहिंसा समता तुष्टिस्, तपो दानम् यशोऽयशः ।<br>भवन्ति भावा भूतानाम्, मत्त एव पृथग्विधाः ।।५।।</p>
<p>महर्षयः सप्त पूर्वे, चत्वारो मनवस्तथा ।<br>मद्भावा मानसा जाताः, येषाम् लोक इमाः प्रजाः ।।६।।</p>
<p>एताम् विभूतिम् योगम् च, मम यो वेत्ति तत्त्वतः ।<br>सोऽविकम्पेन योगेन, युज्यते नात्र संशयः ।।७।।</p>
<p>अहम् सर्वस्य प्रभवो, मत्तः सर्वम् प्रवर्तते ।<br>इति मत्वा भजन्ते माम्, बुधा भावसमन्विताः ।।८।।</p>
<p>मच्चित्ता मद्गतप्राणाः, बोधयन्तः परस्परम् ।<br>कथयन्तश्च माम् नित्यम्, तुष्यन्ति च रमन्ति च ।।९।।</p>
<p>तेषाम् सततयुक्तानाम्, भजताम् प्रीतिपूर्वकम् ।<br>ददामि बुद्धियोगम् तम्, येन मामुपयान्ति ते ।।१०।।</p>
<p>तेषामेवानुकम्पार्थम्, अहमज्ञानजम् तमः ।<br>नाशयाम्यात्मभावस्थो, ज्ञानदीपेन भास्वता ।।११।।</p>
<p>अर्जुन उवाच</p>
<p>परम् ब्रह्म परम् धाम, पवित्रम् परमम् भवान् ।<br>पुरुषम् शाश्वतम् दिव्यम्, आदिदेवमजम् विभुम् ।।१२।।</p>
<p>आहुस्त्वामृषयः सर्वे, देवर्षिर्नारदस्तथा । <br>असितो देवलो व्यासः, स्वयम् चैव ब्रवीषि मे ।।१३।।</p>
<p>सर्वमेतदृतम् मन्ये, यन्माम् वदसि केशव । <br>न हि ते भगवन् व्यक्तिम्, विदुर्देवा न दानवाः ।।१४।।</p>
<p>स्वयमेवात्मनात्मानम्, वेत्थ त्वम् पुरुषोत्तम ।<br>भूतभावन भूतेश, देवदेव जगत्पते ।।१५।।</p>
<p>वक्तुमर्हस्यशेषेण, दिव्या ह्यात्मविभूतयः ।<br>याभिर्विभूतिभिर्लोकान्, इमांस्त्वम् व्याप्य तिष्ठसि ।।१६।।</p>
<p>कथम् विद्यामहम् योगिंस्, त्वाम् सदा परिचिन्तयन् ।<br>केषु केषु च भावेषु, चिन्त्योऽसि भगवन्मया ।।१७।।</p>
<p>विस्तरेणात्मनो योगम्, विभूतिम् च जनार्दन । <br>भूयः कथय तृप्तिर्हि, श्रुण्वतो नास्ति मेऽमृतम् ।।१८।।</p>
<p>श्रीभगवानुवाच</p>
<p>हन्त ते कथयिष्यामि, दिव्या ह्यात्मविभूतयः ।<br>प्राधान्यतः कुरुश्रेष्ठ, नास्त्यन्तो विस्तरस्य मे ।।१९।।</p>
<p>अहमात्मा गुडाकेश, सर्वभूताशयस्थितः ।<br>अहमादिश्च मध्यम् च, भूतानामन्त एव च ।।२०।।</p>
<p>आदित्यानामहम् विष्णुर्, ज्योतिषाम् रविरंशुमान् ।<br>मरीचिर्मरुतामस्मि, नक्षत्राणामहम् शशी ।।२१।।</p>
<p>वेदानाम् सामवेदोऽस्मि, देवानामस्मि वासवः ।<br>इन्द्रियाणाम् मनश्चास्मि, भूतानामस्मि चेतना ।।२२।।</p>
<p>रूद्राणाम् शङकरश्चास्मि, वित्तेशो यक्षरक्षसाम् ।<br>वसूनाम् पावकश्चास्मि, मेरुः शिखरिणामहम् ।।२३।।</p>
<p>पुरोधसाम् च मुख्यम् माम्, विद्धि पार्थ बृहस्पतिम् ।<br>सेनानीनामहम् स्कन्दः, सरसामस्मि सागरः ।।२४।।</p>
<p>महर्षीणाम् भृगुरहम्, गिरामस्म्येकमक्षरम् ।<br>यज्ञानाम् जपयज्ञोऽस्मि, स्थावराणाम् हिमालयः ।।२५।।</p>
<p>अश्वत्थः सर्ववृक्षाणाम्, देवर्षीणाम् च नारदः ।<br>गन्धर्वाणाम् चित्ररथः, सिद्धानाम् कपिलो मुनिः ।।२६।।</p>
<p>उच्चैः श्रवसमश्वानाम्, विद्धि माममृतोद्भवम् ।<br>ऐरावतम् गजेन्द्राणाम्, नराणाम् च नराधिपम् ।।२७।।</p>
<p>आयुधानामहम् वज्रम्, धेनूनामस्मि कामधुक् ।<br>प्रजनश्चास्मि कन्दर्पः, सर्पाणामस्मि वासुकिः ।।२८।।</p>
<p>अनन्तश्चास्मि नागानाम्, वरुणो यादसामहम् ।<br>पितृणामर्यमा चास्मि, यमः संयमतामहम् ।।२९।।</p>
<p>प्रह्लादश्चास्मि दैत्यानाम्, कालः कलयतामहम् ।<br>मृगाणाम् च मृगेन्द्रोऽहम्, वैनतेयश्च पक्षिणाम् ।।३०।।</p>
<p>पवनः पवतामस्मि, रामः शस्त्रभृतामहम् । <br>झषाणाम् मकरश्चास्मि, स्रोतसामस्मि जाह्नवी ।।३१।।</p>
<p>सर्गाणामादिरन्तश्च, मध्यम् चैवाहमर्जुन । <br>अध्यात्मविद्या विद्यानाम्, वादः प्रवदतामहम् ।।३२।।</p>
<p>अक्षराणामकारोऽस्मि, द्वन्द्वः सामासिकस्य च । <br>अहमेवाक्षयः कालो, धाताहम् विश्वतोमुखः ।।३३।।</p>
<p>मृत्युः सर्वहरश्चाहम्, उद्भवश्च भविष्यताम् । <br>कीर्तिः श्रीर्वाक्च नारीणाम्, स्मृतिर्मेधा धृतिः क्षमा ।।३४।।</p>
<p>बृहत्साम तथा साम्नाम्, गायत्री छन्दसामहम् । <br>मासानाम् मार्गशीर्षोऽहम्, ऋतूनाम् कुसुमाकरः ।।३५।।</p>
<p>द्यूतम् छलयतामस्मि, तेजस्तेजस्विनामहम् । <br>जयोऽस्मि व्यवसायोऽस्मि, सत्त्वम् सत्त्ववतामहम् ।।३६।।</p>
<p>वृष्णीनाम् वासुदेवोऽस्मि, पाण्डवानाम् धनञ्जयः । <br>मुनीनामप्यहम् व्यासः, कवीनामुशना कविः ।।३७।।</p>
<p>दण्डो दमयतामस्मि, नीतिरस्मि जिगीषताम् । <br>मौनम् चैवास्मि गुह्यानाम्, ज्ञानम् ज्ञानवतामहम् ।।३८।।</p>
<p>यच्चापि सर्वभूतानाम्, बीजम् तदहमर्जुन । <br>न तदस्ति विना यत्स्यान्, मया भूतम् चराचरम् ।।३९।।</p>
<p>नान्तोऽस्ति मम दिव्यानाम्, विभूतीनाम् परन्तप । <br>एष तूद्देशतः प्रोक्तो, विभूतेर्विस्तरो मया ।।४०।।</p>
<p>यद्यद्विभूतिमत्सत्त्वम्, श्रीमदूर्जितमेव वा ।<br>तत्तदेवावगच्छ त्वम्, मम तेजोंऽशसम्भवम् ।।४१।।</p>
<p>अथवा बहुनैतेन, किम् ज्ञातेन तवार्जुन । <br>विष्टभ्याहमिदम् कृत्स्नम्, एकांशेन स्थितो जगत् ।।४२।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे विभूतियोगो नाम दशमोऽध्याय</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
