<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।</p>
<p>अथ नवमोऽध्यायः</p>
<p>श्रीभगवानुवाच</p>
<p>इदम् तु ते गुह्यतमम्, प्रवक्ष्याम्यनसूयवे ।<br>ज्ञानम् विज्ञानसहितम्, यज्ज्ञात्वा मोक्ष्यसेऽशुभात् ।।१।।</p>
<p>राजविद्या राजगुह्यम्, पवित्रमिदमुत्तमम् ।<br>प्रत्यक्षावगमम् धर्म्यम्, सुसुखम् कर्तुमव्ययम् ।।२।।</p>
<p>अश्रद्दधानाः पुरुषा, धर्मस्यास्य परन्तप ।<br>अप्राप्य माम् निवर्तन्ते, मृत्युसंसारवत्र्मनि ।।३।।</p>
<p>मया ततमिदम् सर्वम्, जगदव्यक्तमूर्तिना ।<br>मत्स्थानि सर्वभूतानि, न चाहम् तेष्ववस्थितः ।।४।।</p>
<p>न च मत्स्थानि भूतानि, पश्य मे योगमैश्वरम् ।<br>भूतभृन्न च भूतस्थो, ममात्मा भूतभावनः ।।५।।</p>
<p>यथाकाशस्थितो नित्यम्, वायुः सर्वत्रगो महान् ।<br>तथा सर्वाणि भूतानि, मत्स्थानीत्युपधारय ।।६।।</p>
<p>सर्वभूतानि कौन्तेय, प्रकृत्तिम् यान्ति मामिकाम् ।<br>कल्पक्षये पुनस्तानि, कल्पादौ विसृजाम्यहम् ।।७।।</p>
<p>प्रकृतिम् स्वामवष्टभ्य, विसृजामि पुनः पुनः ।<br>भूतग्राममिमम् कृत्स्नम्, अवशम् प्रकृतेर्वशात् ।।८।।</p>
<p>न च माम् तानि कर्माणि, निबध्नन्ति धनञ्जय ।<br>उदासीनवदासीनम्, असक्तम् तेषु कर्मसु ।।९।।</p>
<p>मयाध्यक्षेण प्रकृतिः, सूयते सचराचरम् ।<br>हेतुनानेन कौन्तेय, जगद्विपरिवर्तते ।।१०।।</p>
<p>अवजानन्ति माम् मूढा, मानुषीम् तनुमाश्रितम् ।<br>परम् भावमजानन्तो, मम भूतमहेश्वरम् ।।११।।</p>
<p>मोघाशा मोघकर्माणो, मोघज्ञाना विचेतसः ।<br>राक्षसीमासुरीम् चैव, प्रकृतिम् मोहिनीम् श्रिताः ।।१२।।</p>
<p>महात्मानस्तु माम् पार्थ, दैवीम् प्रकृतिमाश्रिताः ।<br>भजन्त्यनन्यमनसो, ज्ञात्वा भूतादिमव्ययम् ।।१३।।</p>
<p>सततम् कीर्तयन्तो माम्, यतन्तश्च दृढव्रताः ।<br>नमस्यन्तश्च माम् भक्त्या, नित्ययुक्ता उपासते ।।१४।।</p>
<p>ज्ञानयज्ञेन चाप्यन्ये, यजन्तो मामुपासते ।<br>एकत्वेन पृथक्त्वेन, बहुधा विश्वतोमुखम् ।।१५।।</p>
<p>अहम् क्रतुरहम् यज्ञः, स्वधाहमहमौषधम् ।<br>मन्त्रोऽहमहमेवाज्यम्, अहमग्निरहम् हुतम् ।।१६।।</p>
<p>पिताहमस्य जगतो, माता धाता पितामहः ।<br>वेद्यम् पवित्रमोङकार, ऋक्साम यजुरेव च ।।१७।।</p>
<p>गतिर्भर्ता प्रभुः साक्षी, निवासः शरणम् सुहृत् ।<br>प्रभवः प्रलयः स्थानम्, निधानम् बीजमव्ययम् ।।१८।।</p>
<p>तपाम्यहमहम् वर्षम्, निगृह्णाम्युत्सृजामि च ।<br>अमृतम् चैव मृत्युश्च, सदसच्चाहमर्जुन ।।१९।।</p>
<p>त्रैविद्या माम् सोमपाः पूतपापा,<br>यज्ञैरिष्ट्वा स्वर्गतिम् प्रार्थयन्ते ।<br>ते पुण्यमासाद्य सुरेन्द्रलोकम्,<br>अश्नन्ति दिव्यान्दिवि देवभोगान् ।।२०।।</p>
<p>ते तम् भुक्त्वा स्वर्गलोकम् विशालम्,<br>क्षीणे पुण्ये मर्त्यलोकम् विशन्ति ।<br>एवम् त्रयीधर्ममनुप्रपन्ना,<br>गतागतम् कामकामा लभन्ते ।।२१।।</p>
<p>अनन्याश्चिन्तयन्तो माम्, ये जनाः पर्युपासते ।<br>तेषाम् नित्याभियुक्तानाम्, योगक्षेमम् वहाम्यहम् ।।२२।।</p>
<p>येऽप्यन्यदेवता भक्ता, यजन्ते श्रद्धयान्विताः ।<br>तेऽपि मामेव कौन्तेय, यजन्त्यविधिपूर्वकम् ।।२३।।</p>
<p>अहम् हि सर्वयज्ञानाम्, भोक्ता च प्रभुरेव च ।<br>न तु मामभिजानन्ति, तत्त्वेनातश्च्यवन्ति ते ।।२४।।</p>
<p>यान्ति देवव्रता देवान्, पितृन्यान्ति पितृव्रताः ।<br>भूतानि यान्ति भूतेज्या, यान्ति मद्याजिनोऽपि माम् ।।२५।।</p>
<p>पत्रम् पुष्पम् फलम् तोयम्, यो मे भक्त्या प्रयच्छति ।<br>तदहम् भक्त्युपहृतम्, अश्नामि प्रयतात्मनः ।।२६।।</p>
<p>यत्करोषि यदश्नासि, यज्जुहोषि ददासि यत् ।<br>यत्तपस्यसि कौन्तेय, तत्कुरुष्व मदर्पणमम् ।।२७।।</p>
<p>शुभाशुभफलैरेवम्, मोक्ष्यसे कर्मबन्धनैः ।<br>सन्न्यासयोगयुक्तात्मा, विमुक्तो मामुपैष्यसि ।।२८।।</p>
<p>समोऽहम् सर्वभूतेषु, न मे द्वेष्योऽस्ति न प्रियः ।<br>ये भजन्ति तु माम् भक्त्या, मयि ते तेषु चाप्यहम् ।।२९।।</p>
<p>अपि चेत्सुदुराचारो, भजते मामनन्यभाक् ।<br>साधुरेव स मन्तव्यः, सम्यग्व्यवसितो हि सः ।।३०।।</p>
<p>क्षिप्रम् भवति धर्मात्मा, शश्वच्छान्तिम् निगच्छति ।<br>कौन्तेय प्रतिजानीहि, न मे भक्तः प्रणश्यति ।।३१।।</p>
<p>माम् हि पार्थ व्यपाश्रित्य, येऽपि स्युः पापयोनयः ।<br>स्त्रियो वैश्यास्तथा शूद्रास्, तेऽपि यान्ति पराम् गतिम् ।।३२।।</p>
<p>किम् पुनर्ब्रह्मणाः पुण्याः, भक्ता राजर्षयस्तथा । <br>अनित्यमसुखम् लोकम्, इमम् प्राप्य भजस्व माम् ।।३३।।</p>
<p>मन्मना भव मद्भक्तो, मद्याजी माम् नमस्कुरु । <br>मामेवैष्यसि युक्त्वैवम्, आत्मानम् मत्परायणः ।।३४।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादे राजविद्याराजगुह्ययोगो नाम नवमोऽध्यायः ।।९।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
