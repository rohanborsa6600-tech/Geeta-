<!DOCTYPE html>
<html lang="mr">
<head>
    <meta charset="UTF-8">
    <title>अध्याय १: अर्जुनविषाद योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १: अर्जुनविषाद योग</h2>
        <div class="verses"><p>।। श्रीपरमात्मने नमः ।।<br>अथ प्रथमोऽध्यायः</p>
<p>धृतराष्ट्र उवाच</p>
<p>धर्मक्षेत्रे कुरुक्षेत्रे, समवेता युयुत्सवः ।<br> मामकाः पाण्डवाश्चैव, किमकुर्वत सञ्जय ।।१।।</p>
<p>सञ्जय उवाच</p>
<p>दृष्ट् तु पाण्डवानीकम्, व्यूढम् दुर्योधनस्तदा ।<br>आचार्यमुपसङ्गम्य, राजा वचनमब्रवीत् ।।२।।</p>
<p>पश्यैताम् पाण्डुपुत्राणाम्, आचार्य महतीम् चमूम् ।<br>व्यूढाम् द्रुपदपुत्रेण, तव शिष्येण धीमता ।।३।।</p>
<p>अत्र शूरा महेष्वासा, भीमार्जुनसमा युधि ।<br>युयुधानो विराटश्च, द्रुपदश्च महारथः ।।४।।</p>
<p>धृष्टकेतुश्चेकितानः, काशिराजश्च वीर्यवान् ।<br>पुरुजित्कुन्तिभोजश्च, शैब्यश्च नरपुङ्गवः ।।५।।</p>
<p>युधामन्युश्च विक्रान्तः, उत्तमौजाश्च वीर्यवान् ।<br>सौभद्रो द्रौपदेयाश्च, सर्व एव महारथाः ।।६।।</p>
<p>अस्माकम् तु विशिष्टा ये, तान्निबोध द्विजोत्तम ।<br>नायका मम सैन्यस्य, सञ्ज्ञार्थम् तान्ब्रवीमि ते ।।७।।</p>
<p>भवान्भीष्मश्च कर्णश्च, कृपश्च समितिञ्जयः ।<br>अश्वत्थामा विकर्णश्च, सौमदत्तिस्तथैव च ।।८।।</p>
<p>अन्ये च बहवः शूराः, मदर्थे त्यक्तजीविताः ।<br>नानाशस्त्रप्रहरणाः, सर्वे युद्धविशारदाः ।।९।।</p>
<p>अपर्याप्तम् तदस्माकम्, बलम् भीष्माभिरक्षितम् ।<br>पर्याप्तम् त्विदमेतेषाम्, बलम् भीमाभिरक्षितम् ।।१०।।</p>
<p>अयनेषु च सर्वेषु, यथाभागमवस्थिताः ।<br>भीष्ममेवाभिरक्षन्तु, भवन्तः सर्व एव हि ।।११।।</p>
<p>तस्य सञ्जनयन्हर्षम्, कुरुवृद्धः पितामहः ।<br>सिंहनादम् विनद्योच्चैः, शङखम् दध्मौ प्रतापवान् ।।१२।।</p>
<p>ततः शङ्खाश्च भेर्यश्च, पणवानकगोमुखाः ।<br>सहसैवाभ्यहन्यन्तः, स शब्दस्तुमुलोऽभवत् ।।१३।।</p>
<p>ततः श्वेतैर्हयैर्युक्ते, महति स्यन्दने स्थितौ ।<br>माधवः पाण्डवश्चैव, दिव्यौ शङ्खौ प्रदध्मतुः ।।१४।।</p>
<p>पाञ्चजन्यम् हृषीकेशो, देवदत्तम् धनञ्जयः ।<br>पौण्ड्रम् दध्मौ महाशङखम्, भीमकर्मा वृकोदरः ।।१५।।</p>
<p>अनन्तविजयम् राजा, कुन्तीपुत्रो युधिष्ठिरः ।<br>नकुलः सहदेवश्च, सुघोषमणिपुष्पकौ ।।१६।।</p>
<p>काश्यश्च परमेष्वासः, शिखण्डी च महारथः ।<br>धृष्टद्युम्नो विराटश्च, सात्यकिश्चापराजितः ।।१७।।</p>
<p>द्रुपदो द्रौपदेयाश्च, सर्वशः पृथिवीपते ।<br>सौभद्रश्च महाबाहुः, शङ्खान्दध्मुः पृथक् पृथक् ।।१८।।</p>
<p>स घोषो धार्तराष्ट्राणाम्, हृदयानि व्यदारयत् ।<br>नभश्च पृथिवीम् चैव, तुमुलो व्यनुनादयन् ।।१९।।</p>
<p>अथ व्यवस्थितान्दृष्ट्ा, धार्तराष्ट्रान् कपिध्वजः ।<br>प्रवृत्ते शस्त्रसम्पाते, धनुरुद्यम्य पाण्डवः ।।२०।।</p>
<p>हृषीकेशम् तदा वाक्यम्, इदमाह महीपते ।</p>
<p>अर्जुन उवाच</p>
<p>सेनयोरुभयोर्मध्ये, रथम् स्थापय मेऽच्युत ।।२१।।</p>
<p>यावदेतान्निरीक्षेऽहम्, योद्धुकामानवस्थितान् ।<br>कैर्मया सह योद्धव्यम्, अस्मिन्रणसमुद्यमे ।।२२।।</p>
<p>योत्स्यमानानवेक्षेऽहम्, य एतेऽत्र समागताः ।<br>धार्तराष्ट्रस्य दुर्बुद्धेर्, युद्धे प्रियचिकीर्षवः ।।२३।।</p>
<p>सञ्जय उवाच</p>
<p>एवमुक्तो हृषीकेशो, गुडाकेशेन भारत ।<br>सेनयोरुभयोर्मध्ये, स्थापयित्वा रथोत्तमम् ।।२४।।</p>
<p>भीष्मद्रोणप्रमुखतः, सर्वेषाम् च महीक्षिताम् ।<br>उवाच पार्थ पश्यैतान्, समवेतान्कुरूनिति ।।२५।।</p>
<p>तत्रापश्यत्स्थितान् पार्थः, पितॄनथ पितामहान् ।<br>आचार्यान्मातुलान्भ्रातॄन्, पुत्रान्पौत्रान्सखींस्तथा ।।२६।।</p>
<p>श्वसुरान् सुहृदश्चैव, सेनयोरुभयोरपि । <br>तान्समीक्ष्य स कौन्तेयः, सर्वान्बन्धूनवस्थितान् ।।२७।।</p>
<p>कृपया परयाविष्टो, विषीदन्निदमब्रवीत् ।</p>
<p>अर्जुन उवाच</p>
<p>दृष्टेमम् स्वजनम् कृष्ण, युयुत्सुम् समुपस्थितम् ।।२८।।</p>
<p>सीदन्ति मम गात्राणि, मुखम् च परिशुष्यति ।<br>वेपथुश्च शरीरे मे, रोमहर्षश्च जायते ।।२९।।</p>
<p>गाण्डीवम् स्रंसते हस्तात्, त्वक्चैव परिदह्यते ।<br>न च शक्नोम्यवस्थातुम्, भ्रमतीव च मे मनः ।।३०।।</p>
<p>निमित्तानि च पश्यामि, विपरीतानि केशव ।<br>न च श्रेयोऽनुपश्यामि, हत्वा स्वजनमाहवे ।।३१ ।।</p>
<p>न काङ्गे विजयम् कृष्ण, न च राज्यम् सुखानि च । <br>किम् नो राज्येन गोविन्द, किम् भोगैर्जीवितेन वा ।।३२।।</p>
<p>येषामर्थे काङ्गितम् नो, राज्यम् भोगाः सुखानि च । <br>त इमेऽवस्थिता युद्धे, प्राणांस्त्यक्त्वा धनानि च ।।३३।।</p>
<p>आचार्याः पितरः पुत्रास्, तथैव च पितामहाः ।<br> मातुलाः श्वशुराः पौत्राः, श्यालाः सम्बन्धिनस्तथा ।।३४।।</p>
<p>एतान्न हन्तुमिच्छामि, घ्नतोऽपि मधुसूदन । <br>अपि त्रैलोक्यराज्यस्य, हेतोः किम् नु महीकृते ।।३५।।</p>
<p>निहत्य धार्तराष्ट्रान्नः, का प्रीतिः स्याज्जनार्दन । <br>पापमेवाश्रयेदस्मान्, हत्वैतानाततायिनः ।।३६।।</p>
<p>तस्मान्नार्हा वयम् हन्तुम्, धार्तराष्ट्रान् स्वबान्धवान् ।<br>स्वजनम् हि कथम् हत्वा, सुखिनः स्याम माधव ।।३७।।</p>
<p>यद्यप्येते न पश्यन्ति, लोभोपहतचेतसः ।<br>कुलक्षयकृतम् दोषम्, मित्रद्रोहे च पातकम् ।।३८।।</p>
<p>कथम् न ज्ञेयमस्माभिः, पापादस्मान्निवर्तितुम् ।<br>कुलक्षयकृतम् दोषम्, प्रपश्यद्भिर्जनार्दन ।।३९।।</p>
<p>कुलक्षये प्रणश्यन्ति, कुलधर्माः सनातनाः ।<br>धर्मे नष्टे कुलम् कृत्स्नम्, अधर्मोऽभिभवत्युत ।।४०।।</p>
<p>अधर्माभिभवात्कृष्ण, प्रदुष्यन्ति कुलस्त्रियः ।<br>स्त्रीषु दुष्टासु वाष्र्णेय, जायते वर्णसङ्करः ।।४१।।</p>
<p>सङकरो नरकायैव, कुलघ्नानाम् कुलस्य च ।<br>पतन्ति पितरो ह्येषाम्, लुप्तपिण्डोदकक्रियाः ।।४२।।</p>
<p>दोषैरेतैः कुलघ्नानाम्, वर्णसङ्करकारकैः ।<br>उत्साद्यन्ते जातिधर्माः, कुलधर्माश्च शाश्वताः ।।४३।।</p>
<p>उत्सन्नकुलधर्माणाम्, मनुष्याणाम् जनार्दन ।<br>नरकेऽनियतम् वासो, भवतीत्यनुशुश्रुम ।।४४।।</p>
<p>अहो बत महत्पापम्, कर्तुम् व्यवसिता वयम् ।<br>यद्राज्यसुखलोभेन, हन्तुम् स्वजनमुद्यताः ।।४५।।</p>
<p>यदि मामप्रतीकारम्, अशस्त्रम् शस्त्रपाणयः ।<br>धार्तराष्ट्रा रणे हन्युस्, तन्मे क्षेमतरम् भवेत् ।।४६।।</p>
<p>सञ्जय उवाच</p>
<p>एवमुक्त्वार्जुनः सङ्ख्ये, रथोपस्थ उपाविशत् ।<br>विसृज्य सशरम् चापम्, शोकसंविग्नमानसः ।।४७।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादेऽर्जुनविषादयोगो नाम प्रथमोऽध्यायः ।।१।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
