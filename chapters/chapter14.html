<!DOCTYPE html>
<html lang="mr">
<head>
    <meta charset="UTF-8">
    <title>अध्याय १४: गुणत्रय विभाग योग</title>
    <link rel="stylesheet" href="../style.css">
    <link href="https://fonts.googleapis.com/css2?family=Noto+Serif+Devanagari:wght@400;700&family=Playfair+Display:ital,wght@0,400;0,700;1,400&display=swap" rel="stylesheet">
</head>
<body>
    <div class="container">
        <h2>अध्याय १४: गुणत्रय विभाग योग</h2>
        <div class="verses"><p>।। श्रीपरमात्मने नमः ।।</p>
<p>अथ चतुर्दशोऽध्यायः</p>
<p>श्रीभगवानुवाच</p>
<p>परम् भूयः प्रवक्ष्यामि, ज्ञानानाम् ज्ञानमुत्तमम् ।<br>यज्ज्ञात्वा मुनयः सर्वे, पराम् सिद्धिमितो गताः ।।१।।</p>
<p>इदम् ज्ञानमुपाश्रित्य, मम साधर्म्यमागताः ।<br>सर्गेऽपि नोपजायन्ते, प्रलये न व्यथन्ति च ।।२।।</p>
<p>मम योनिर्महद्ब्रह्म, तस्मिन्गर्भम् दधाम्यहम् ।<br>सम्भवः सर्वभूतानाम्, ततो भवति भारत ।।३।।</p>
<p>सर्वयोनिषु कौन्तेय, मूर्तयः सम्भवन्ति याः ।<br>तासाम् ब्रह्म महद्योनिर्, अहम् बीजप्रदः पिता ।।४।।</p>
<p>सत्त्वम् रजस्तम इति, गुणाः प्रकृतिसम्भवाः ।<br>निबध्नन्ति महाबाहो, देहे देहिनमव्ययम् ।।५।।</p>
<p>तत्र सत्त्वम् निर्मलत्वात्, प्रकाशकमनामयम् ।<br>सुखसङ्गेन बध्नाति, ज्ञानसङ्गेन चानघ ।।६।।</p>
<p>रजो रागात्मकम् विद्धि, तृष्णासङ्गसमुद्भवम् ।<br>तन्निबध्नाति कौन्तेय, कर्मसङ्गेन देहिनम् ।।७।।</p>
<p>तमस्त्वज्ञानजम् विद्धि, मोहनम् सर्वदेहिनाम् ।<br>प्रमादालस्यनिद्राभिस्, तन्निबध्नाति भारत ।।८।।</p>
<p>सत्त्वम् सुखे सञ्जयति, रजः कर्मणि भारत ।<br>ज्ञानमावृत्य तु तमः, प्रमादे सञ्जयत्युत ।।९।।</p>
<p>रजस्तमश्चाभिभूय, सत्त्वम् भवति भारत । <br>रजः सत्त्वम् तमश्चैव, तमः सत्त्वम् रजस्तथा ।।१०।।</p>
<p>सर्वद्वारेषु देहेऽस्मिन्, प्रकाश उपजायते । <br>ज्ञानम् यदा तदा विद्यात्, विवृद्धम् सत्त्वमित्युत ।।११।।</p>
<p>लोभः प्रवृत्तिरारम्भः, कर्मणामशमः स्पृहा । <br>रजस्येतानि जायन्ते, विवृद्धे भरतर्षभ ।।१२।।</p>
<p>अप्रकाशोऽप्रवृत्तिश्च, प्रमादो मोह एव च । <br>तमस्येतानि जायन्ते, विवृद्धे कुरुनन्दन ।।१३।।</p>
<p>यदा सत्त्वे प्रवृद्धे तु, प्रलयम् याति देहभृत् ।<br>तदोत्तमविदाम् लोकान्, अमलान्प्रतिपद्यते ।।१४।।</p>
<p>रजसि प्रलयम् गत्वा, कर्मसङ्गिषु जायते । <br>तथा प्रलीनस्तमसि, मूढयोनिषु जायते ।।१५।।</p>
<p>कर्मणः सुकृतस्याहुः, सात्त्विकम् निर्मलम् फलम् ।<br>रजसस्तु फलम् दुःखम्, अज्ञानम् तमसः फलम् ।।१६।।</p>
<p>सत्त्वात्सञ्जायते ज्ञानम्, रजसो लोभ एव च ।<br>प्रमादमोहौ तमसो, भवतोऽज्ञानमेव च ।।१७।।</p>
<p>ऊर्ध्वम् गच्छन्ति सत्त्वस्था, मध्ये तिष्ठन्ति राजसाः ।<br>जघन्यगुणवृत्तिस्था, अधो गच्छन्ति तामसाः ।।१८।।</p>
<p>नान्यम् गुणेभ्यः कर्तारम्, यदा द्रष्टानुपश्यति ।<br>गुणेभ्यश्च परम् वेत्ति, मद्भावम् सोऽधिगच्छति ।।१९।।</p>
<p>गुणानेतानतीत्य त्रीन्, देही देहसमुद्भवान् ।<br>जन्ममृत्युजरादुःखैर्, विमुक्तोऽमृतमश्नुते ।।२०।।</p>
<p>अर्जुन उवाच</p>
<p>कैर्लिङ्गैस्त्रीन्गुणानेतान्, अतीतो भवति प्रभो ।<br>किमाचारः कथम् चैतांस्, त्रीन्गुणानतिवर्तते ।।२१।।</p>
<p>श्रीभगवानुवाच</p>
<p>प्रकाशम् च प्रवृत्तिम् च, मोहमेव च पाण्डव ।<br>न द्वेष्टि सम्प्रवृत्तानि, न निवृत्तानि काङ्क्षति ।।२२।।</p>
<p>उदासीनवदासीनो, गुणैर्यो न विचाल्यते ।<br>गुणा वर्तन्त इत्येव, योऽवतिष्ठति नेङ्गते ।।२३।।</p>
<p>समदुःखसुखः स्वस्थः, समलोष्टाश्मकाञ्चनः ।<br>तुल्यप्रियाप्रियो धीरस्, तुल्यनिन्दात्मसंस्तुतिः ।।२४।।</p>
<p>मानापमानयोस्तुल्यस्, तुल्यो मित्रारिपक्षयोः ।<br>सर्वारम्भपरित्यागी, गुणातीतः स उच्यते ।।२५।।</p>
<p>माम् च योऽव्यभिचारेण, भक्तियोगेन सेवते ।<br>स गुणान्समतीत्यैतान्, ब्रह्मभूयाय कल्पते ।।२६।।</p>
<p>ब्रह्मणो हि प्रतिष्ठाहम्, अमृतस्याव्ययस्य च ।<br>शाश्वतस्य च धर्मस्य, सुखस्यैकान्तिकस्य च ।।२७।।</p>
<p>इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे<br>श्रीकृष्णार्जुनसंवादे गुणत्रयविभागयोगो नाम चतुर्दशोऽध्यायः ।।१४।।</p>
        </div>
        <a href="../index.html">मागे जा (अध्यायांची यादी)</a>
    </div>
    <script src="../main.js"></script>
</body>
</html>
